<h1>חֵלֶק ג - הִלְכוֹת צְנִיעוּת</h1>

<h2>פֶּרֶק יט - הַקְדָּמָה לְהִלְכוֹת צְנִיעוּת</h2>
<h3>כְּלָלִי</h3>
א. "דַּבֵּר אֶל-כָּל-עֲדַת בְּנֵי-יִשְׂרָאֵל וְאָמַרְתָּ אֲלֵהֶם קְדֹשִׁים תִּהְיוּ, כִּי קָדוֹשׁ אֲנִי ה' אֱלֹהֵיכֶם"<div id="q996" style="margin: 0;display: inline;border-bottom: 2px dashed #0000FF;">[996]</div><div id="a996" style="padding:3px;background-color:#CCCCCC;display:none;">ויקרא י"ט, ב'.</div>. וּ'קְדֹשִׁים תִּהְיוּ' הַיְנוּ שֶׁפְּרוּשִׁים תִּהְיוּ<div id="q997" style="margin: 0;display: inline;border-bottom: 2px dashed #0000FF;">[997]</div><div id="a997" style="padding:3px;background-color:#CCCCCC;display:none;">רש"י שם.</div>.
וְלֹא רַק מִן הָעֲרָיוֹת הָאֲסוּרוֹת תִּהְיוּ פְּרוּשִׁים, אֶלָּא גַּם בַּמֻּתָּרוֹת לֹא נָתְנָה הַתּוֹרָה לְבַעַל-הַתַּאֲוָה מָקוֹם לִהְיוֹת שָׁטוּף בְּזִמָּה וְלִהְיוֹת נָבָל בִּרְשׁוּת הַתּוֹרָה. וְלֹא זוֹ בִּלְבַד שֶׁלֹּא יִהְיֶה אָדָם נָבָל צִוְּתָה הַתּוֹרָה "קְדֹשִׁים תִּהְיוּ", אֶלָּא שֶׁעִם הִתְקַדְּשׁוּתוֹ בְּמַעֲשִׂים אֵלּוּ יִזְכֶּה לִדְבֹּק בַּה', "כִּי קָדוֹשׁ אֲנִי ה' אֱלֹהֵיכֶם"<div id="q998" style="margin: 0;display: inline;border-bottom: 2px dashed #0000FF;">[998]</div><div id="a998" style="padding:3px;background-color:#CCCCCC;display:none;">ע"פ רמב"ן ריש פרשת קדושים.</div>.
וְאַף-עַל-פִּי שֶׁנִּרְאֵית מִצְוָה-הַבְטָחָה זוֹ כִּדְחוּקָה לְהַשָּׂגָה – מַבְטִיחָה הַתּוֹרָה לְכָל הָעָם שֶׁיְּקַדְּשׁוּ עַצְמָם מִלְּמַטָּה, וְהַקָּדוֹשׁ-בָּרוּךְ-הוּא יַשְׁפִּיעַ עֲלֵיהֶם שֶׁפַע שֶׁל קְדֻשָּׁה, "כִּי קָדוֹשׁ אֲנִי ה' אֱלֹהֵיכֶם".
וְאִם יִשְׁאַל אָדָם: אַחַר שֶׁאָמַר הַקָּדוֹשׁ-בָּרוּךְ-הוּא לְהִדָּבֵק בְּאִשָּׁה, כַּכָּתוּב "וְדָבַק בְּאִשְׁתּוֹ וְהָיוּ לְבָשָׂר אֶחָד"<div id="q999" style="margin: 0;display: inline;border-bottom: 2px dashed #0000FF;">[999]</div><div id="a999" style="padding:3px;background-color:#CCCCCC;display:none;">בראשית ב', כ"ה.</div>, וְצִוָּנוּ לִפְרוֹת וְלִרְבּוֹת, אִם-כֵּן אֵיךְ יִגְבַּר עַל הַתַּאֲוָה הַקְּבוּעָה בְּנַפְשׁוֹ, תַּאֲוָה הַשּׁוֹלֶטֶת עַל הָרָצוֹן? אֵיךְ יְקַדֵּשׁ עַצְמוֹ מִתַּאֲוָה זוֹ? לָכֵן בָּאָה הַתּוֹרָה וְאָמְרָה "קְדֹשִׁים תִּהְיוּ", שֶׁלֹּא יַעֲשֶׂה הָאָדָם אֶת מַעֲשֵׂהוּ לְהַשְׁלִים תַּאֲוַת עַצְמוֹ, אֶלָּא יַעֲשֶׂה הַדָּבָר בִּקְדֻשָּׁה וּבְטָהֳרָה כְּמִי שֶׁמִּתְעַטֵּף בְּצִיצִית וּמֵנִיחַ תְּפִלִּין בְּרֹאשׁוֹ וּבִזְרוֹעוֹ.
וְאִם יֹאמַר אָדָם: אֵיךְ נַכְחִישׁ אֶת הַהַרְגָּשָׁה הַטִּבְעִית הַמִּתְעוֹרֶרֶת בְּכָל אֶחָד בְּהִתְקָרְבוֹ לְאִשְׁתּוֹ, הַרְגָּשָׁה הַמְעוֹרֶרֶת אֶת כָּל הַחוּשִׁים וְכוֹבֶשֶׁת אֶת הַמַּחֲשָׁבָה? לָכֵן אָמַר "כִּי קָדוֹשׁ אֲנִי ה' אֱלֹהֵיכֶם", וּפֵרוּשׁוֹ: כִּי כָּל הָעוֹשֶׂה מִצְוָה אַחַת - שֵׁם הוי"ה בָּרוּךְ-הוּא שׁוֹרֶה עָלָיו. לָכֵן בְּתֵבַת "מִצְוָה" רָמוּז שֵׁם הוי"ה (מ"צ הוא י"ה בְּא"ת ב"ש, וְעִם ו"ה הוּא הוי"ה), שֶׁתְּחִלַּת גִּלּוּי שֵׁם ה' מֵהַנִּסְתָּר נַעֲשֶׂה עַל-יְדֵי הָאָדָם, וּבְסוֹפוֹ הַקָּדוֹשׁ-בָּרוּךְ-הוּא מְסַיְּעוֹ וּמַמְשִׁיךְ גִּלּוּיוֹ בָּאָדָם; כֵּן הַדָּבָר גַּם בְּמִצְוָה זוֹ, שֶׁהָעוֹשֶׂה מַעֲשֶׂה זֶה לְשֵׁם מִצְוָה - אֵין דָּבָר רָע מִשְׁתַּלְשֵׁל מֵהַמַּעֲשֶׂה, וְאֵין בְּהִתְעוֹרְרוּתוֹ זוֹ שֶׁלְּשֵׁם מִצְוָה דָּבָר רָע, אַדְּרַבָּא, מְקַיֵּם הוּא בְּכָךְ מִצְוָה, כֵּיוָן שֶׁאֵין הוּא עוֹשֶׂה אֶת הַמַּעֲשֶׂה לְהַשְׁלִים תַּאֲוַת עַצְמוֹ, אֶלָּא לְקַיֵּם צִוּוּי הַבּוֹרֵא שֶׁצִּוָּנוּ לִפְרוֹת אוֹ לְקַיֵּם מִצְוַת עוֹנָה<div id="q1000" style="margin: 0;display: inline;border-bottom: 2px dashed #0000FF;">[1000]</div><div id="a1000" style="padding:3px;background-color:#CCCCCC;display:none;">ע"פ אור החיים הקדוש ריש פרשת קדושים.</div>, וְהִתְעוֹרְרוּת זוֹ קְדֻשָּׁה יֵשׁ בָּהּ<div id="q1001" style="margin: 0;display: inline;border-bottom: 2px dashed #0000FF;">[1001]</div><div id="a1001" style="padding:3px;background-color:#CCCCCC;display:none;">עי' בראשית רבה פרק ח' ט'.</div>. וּבִזְמַן שֶׁאָדָם מִתְחַבֵּר לְאִשְׁתּוֹ בִּקְדֻשָּׁה, שְׁכִינָה שְׁרוּיָה בֵּינֵיהֶם<div id="q1002" style="margin: 0;display: inline;border-bottom: 2px dashed #0000FF;">[1002]</div><div id="a1002" style="padding:3px;background-color:#CCCCCC;display:none;">סוטה י"ז ע"א, מסכת כלה רבה פ"א.</div>. וְעַל דַּרְגָּה זוֹ שֶׁל קְדֻשָּׁה מַבְטִיחָה הַתּוֹרָה לְכָל עַם-יִשְׂרָאֵל "קְדֹשִׁים תִּהְיוּ".
ב. אַךְ כְּדֵי לְהַגִּיעַ לַדַּרְגָּה הַזּוֹ, צָרִיךְ הָאָדָם לַעֲלוֹת אַט-אַט בְּמַעֲלוֹת הַקְּדֻשָּׁה, וּלְהִזָּהֵר שֶׁלֹּא "יִתְקַדֵּשׁ" בְּמַעֲשֵׂה חֲסִידוּת וּפְרִישׁוּת שֶׁהוּא רְשׁוּת, וִיבַטֵּל מִצְווֹת שֶׁהוּא מְחֻיָּב בָּהֶן מֵהַתּוֹרָה, אוֹ שֶׁיַּגִּיעַ לְהוֹצָאַת זֶרַע לְבַטָּלָה שֶׁהִיא עֲבֵרָה חֲמוּרָה בְּיוֹתֵר<div id="q1003" style="margin: 0;display: inline;border-bottom: 2px dashed #0000FF;">[1003]</div><div id="a1003" style="padding:3px;background-color:#CCCCCC;display:none;">שו"ע אה"ע סי' כ"ג.</div>. וְעַל כְּגוֹן זֶה אָמְרוּ: "וְלֹא עַם הָאָרֶץ חָסִיד"<div id="q1004" style="margin: 0;display: inline;border-bottom: 2px dashed #0000FF;">[1004]</div><div id="a1004" style="padding:3px;background-color:#CCCCCC;display:none;">אבות פ"ב ה'.</div>, וּמִצְוָה לְהִתְרַחֵק מֵאָדָם כָּזֶה, שֶׁלֹּא יִלְמְדוּ מִמַּעֲשָׂיו<div id="q1005" style="margin: 0;display: inline;border-bottom: 2px dashed #0000FF;">[1005]</div><div id="a1005" style="padding:3px;background-color:#CCCCCC;display:none;">שבת ס"ג ע"א ורש"י שם.</div>.
הַמִּצְוָה הָרִאשׁוֹנָה שֶׁחַיָּב בָּהּ הִיא "וְאָהַבְתָּ לְרֵעֲךָ כָּמוֹךָ"<div id="q1006" style="margin: 0;display: inline;border-bottom: 2px dashed #0000FF;">[1006]</div><div id="a1006" style="padding:3px;background-color:#CCCCCC;display:none;">ויקרא י"ט, י"ח.</div>, הַכְּתוּבָה בְּפָרָשַׁת קְדֹשִׁים, וְהַשַּׁיֶּכֶת בִּמְיֻחָד בְּאִשְׁתּוֹ<div id="q1007" style="margin: 0;display: inline;border-bottom: 2px dashed #0000FF;">[1007]</div><div id="a1007" style="padding:3px;background-color:#CCCCCC;display:none;">ויקרא י"ט, י"ח, וקדושין מ"א ע"א.</div>. וְאָמַר הָאֲרִ"י הַקָּדוֹשׁ ז"ל, שֶׁאִם יֹאהַב אוֹתָהּ כְּגוּפוֹ, יְקַיֵּם מִצְוַת "וְאָהַבְתָּ לְרֵעֲךָ כָּמוֹךָ" שֶׁבָּהּ נִכְלֶלֶת כָּל הַתּוֹרָה<div id="q1008" style="margin: 0;display: inline;border-bottom: 2px dashed #0000FF;">[1008]</div><div id="a1008" style="padding:3px;background-color:#CCCCCC;display:none;">האר"י ז"ל בליקוטים פרשת עקב, על הפסוק "ויענך".</div>. וּמְחֻיָּב הוּא לְשַׂמֵּחַ אֶת אִשְׁתּוֹ בִּדְבַר-מִצְוָה (תַּשְׁמִישׁ) בְּעוֹנָתָהּ, וַאֲפִלּוּ שֶׁלֹּא בִּשְׁעַת עוֹנָתָהּ, אִם הִיא מִתְאַוָּה לוֹ<div id="q1009" style="margin: 0;display: inline;border-bottom: 2px dashed #0000FF;">[1009]</div><div id="a1009" style="padding:3px;background-color:#CCCCCC;display:none;">פסחים ע"ב ע"ב, ורש"י שם.</div>. וְחִיּוּב זֶה הוּא מִדְּאוֹרַיְתָא, שֶׁנֶּאֱמַר "שְׁאֵרָהּ כְּסוּתָהּ וְעוֹנָתָהּ לֹא יִגְרָע"<div id="q1010" style="margin: 0;display: inline;border-bottom: 2px dashed #0000FF;">[1010]</div><div id="a1010" style="padding:3px;background-color:#CCCCCC;display:none;">שמות כ"א, י'.</div> (וְעַיֵּן לְקַמָּן מָה הֵם גִּדְרֵי חִיּוּב עוֹנָה). וְהַמּוֹנֵעַ תַּשְׁמִישׁ מֵאִשְׁתּוֹ כְּדֵי לְצַעֲרָהּ<div id="q1011" style="margin: 0;display: inline;border-bottom: 2px dashed #0000FF;">[1011]</div><div id="a1011" style="padding:3px;background-color:#CCCCCC;display:none;">שו"ע אה"ע סי' ע"ו סעי' י"א.</div>, עוֹבֵר אִסּוּר מִדְּאוֹרַיְתָא. וְיֵשׁ אוֹמְרִים שֶׁאַף אִם אֵינוֹ מִתְכַּוֵּן לְצַעֲרָהּ עוֹבֵר אִסּוּר מֵהַתּוֹרָה<div id="q1012" style="margin: 0;display: inline;border-bottom: 2px dashed #0000FF;">[1012]</div><div id="a1012" style="padding:3px;background-color:#CCCCCC;display:none;">באר היטב שם.</div>. וּלְכוּלֵּי עָלְמָא עוֹבֵר אִסּוּר מִדְּרַבָּנָן, "שֶׁאֵין הִיא כִּשְׁבוּיָה אֶצְלוֹ לִמְנֹעַ תַּעֲנוּגוֹתֶיהָ", שֶׁהֲרֵי אֵינָהּ יְכוֹלָה לְסַפֵּק רְצוֹנָהּ זֶה מִמָּקוֹם אַחֵר<div id="q1013" style="margin: 0;display: inline;border-bottom: 2px dashed #0000FF;">[1013]</div><div id="a1013" style="padding:3px;background-color:#CCCCCC;display:none;">ברכת נצי"ב על המכילתא, שמות כ"א, י'.</div>.
וּבַשָּׁנָה הָרִאשׁוֹנָה לְנִשּׂוּאָיו חָלָה עָלָיו חוֹבָה מְיֻחֶדֶת לְשַׂמְּחָהּ, דִּכְתִיב: "נָקִי יִהְיֶה לְבֵיתוֹ שָׁנָה אֶחָת, וְשִׂמַּח אֶת אִשְׁתּוֹ אֲשֶׁר לָקָח"<div id="q1014" style="margin: 0;display: inline;border-bottom: 2px dashed #0000FF;">[1014]</div><div id="a1014" style="padding:3px;background-color:#CCCCCC;display:none;">דברים כ"ד, ה'.</div>.
וּמִכֵּיוָן שֶׁנִּתְּנָה פָּרָשַׁת קְדֹשִׁים בְּהַקְהֵל<div id="q1015" style="margin: 0;display: inline;border-bottom: 2px dashed #0000FF;">[1015]</div><div id="a1015" style="padding:3px;background-color:#CCCCCC;display:none;">רש"י תחילת פרשת קדושים.</div> וְהִצְטַוּוּ בָּהּ "כָּל עֲדַת בְּנֵי יִשְׂרָאֵל", וְאֵין דֵּעוֹתֵיהֶם וּמַדְרֵגוֹתֵיהֶם שֶׁל בְּנֵי-הָאָדָם שָׁווֹת – נָתְנוּ חֲכָמִים מַדְרֵגוֹת שֶׁיַּעֲלֶה בָּהֶן אֶל הַקֹּדֶשׁ, וּמֵהַדְּבָרִים הַבְּסִיסִיִּים שֶׁמְּחֻיָּב בָּהֶם יַעֲלֶה בְּבִטְחָה וְיַעֲשֶׂה אֶת הַדְּבָרִים שֶׁרָאוּי לַעֲשׂוֹתָם עַד מַדְרֵגוֹת הַקְּדֻשָּׁה הָעֶלְיוֹנוֹת, כַּאֲשֶׁר אֵין מַדְרֵגוֹת הַקְּדֻשָׁה שֶׁעָלָה אֲלֵיהֶן פּוֹגְעוֹת בַּחִיּוּבִים הַפְּשׁוּטִים שֶׁחַיָּב לְאִשְׁתּוֹ, וְאֵין הֵן מַפְרִיעוֹת אוֹתוֹ מִצְּדָדִים אֲחֵרִים. וְאַשְׁרֵי מִי שֶׁפֵּרַשׁ מִן הָעוֹלָם וְלֹא הָיְתָה פְּרִישָׁתוֹ קָשָׁה עַל אוֹהֲבָיו<div id="q1016" style="margin: 0;display: inline;border-bottom: 2px dashed #0000FF;">[1016]</div><div id="a1016" style="padding:3px;background-color:#CCCCCC;display:none;">חובות הלבבות שער הפרישות פרק ה'.</div>. וְעַד כַּמָּה קָשֶׁה דָּבָר זֶה מְסַפֶּרֶת הַגְּמָרָא עַל רַב רְחוּמִי, שֶׁהָיָה לוֹמֵד תּוֹרָה לִפְנֵי רָבָא, וְהָיָה בָּא לְבֵיתוֹ כָּל עֶרֶב-יוֹם-כִּפּוּר. פַּעַם אַחַת הִתְאָרֵךְ זְמַן לִמּוּדוֹ בְּעֶרֶב-יוֹם-כִּפּוּר, וְאִשְׁתּוֹ שֶׁצִּפְּתָה לְבוֹאוֹ חִכְּתָה וְקִוְּתָה וְדִמְּתָה בְּנַפְשָׁהּ כָּל רֶגַע "הִנֵּה הוּא בָּא", וּכְשֶׁאֵחַר מִלְּהַגִּיעַ, הִצְטַעֲרָה וְיָרְדָה דִּמְעָה מֵעֵינֶיהָ. יָשַׁב רַב רְחוּמִי עַל גַּג בֵּית-הַמִּדְרָשׁ, וּמֵהַצַּעַר שֶׁהִצְטַעֲרָה נִשְׁבַּר גַּג בֵּית-הַמִּדְרָשׁ, וְנָפַל וּמֵת<div id="q1017" style="margin: 0;display: inline;border-bottom: 2px dashed #0000FF;">[1017]</div><div id="a1017" style="padding:3px;background-color:#CCCCCC;display:none;">כתובות ס"ב ע"ב, ועי' שם עוד בענין זה.</div>.
לָכֵן יַקְפִּיד אָדָם לַעֲלוֹת בְּמַדְרֵגוֹת הַקְּדֻשָּׁה וְהַיִּרְאָה בְּיַחַד עִם אִשְׁתּוֹ, כְּדֵי שֶׁשְּׁנֵיהֶם יִשְׂמְחוּ, יִתְקַדְּשׁוּ וְיַעֲלוּ מַעְלָה מַעְלָה, וְלֹא יִתְקַדֵּשׁ וְיִפְרֹשׁ מִן הָעוֹלָם עַל חֶשְׁבּוֹן אִשְׁתּוֹ.
ג. קְדֻשָּׁה זוֹ שֶׁמִּתְקַדֵּשׁ הָאָדָם, מִלְּבַד שֶׁמַּעֲלָה הִיא אֶת הָאָדָם, מַשְׁפִּיעָה הִיא עַל מִדּוֹתֵיהֶם וּתְכוּנוֹתֵיהֶם שֶׁל בָּנָיו<div id="q1018" style="margin: 0;display: inline;border-bottom: 2px dashed #0000FF;">[1018]</div><div id="a1018" style="padding:3px;background-color:#CCCCCC;display:none;">עי' באריכות באגרת הקודש לרמב"ן.</div>. וְעַל כָּךְ מְסַפֶּרֶת הַגְּמָרָא: שָׁאֲלוּ אֶת אִמָּא שָׁלוֹם, אִשְׁתּוֹ שֶׁל רַבִּי אֱלִיעֶזֶר אֲחוֹתוֹ שֶׁל רַבָּן גַּמְלִיאֵל, מִפְּנֵי מָה בָּנַיִךְ יְפֵיפִין בְּיוֹתֵר? אָמְרָה לָהֶם: אֵינוֹ מְסַפֵּר (מְשַׁמֵּשׁ) עִמִּי לֹא בִּתְחִלַּת הַלַּיְלָה וְלֹא בְּסוֹף הַלַּיְלָה, אֶלָּא בַּחֲצוֹת הַלַּיְלָה (כְּדֵי שֶׁלֹּא יִשְׁמַע קוֹל אִשָּׁה אַחֶרֶת וְיַחְשֹׁב עָלֶיהָ, אֶלָּא יִתֵּן כָּל דַּעְתּוֹ בְּאִשְׁתּוֹ), וּכְשֶׁהוּא מְסַפֵּר (מְשַׁמֵּשׁ) מְגַלֶּה טֶפַח וּמְכַסֶּה טֶפַח וּמְשַׁמֵּשׁ בְּאֵימָה וְיִרְאָה מֵחֲמַת גְּדֻלַּת הַשָּׁעָה שֶׁל יְצִירַת הָאָדָם<div id="q1019" style="margin: 0;display: inline;border-bottom: 2px dashed #0000FF;">[1019]</div><div id="a1019" style="padding:3px;background-color:#CCCCCC;display:none;">נדרים כ' ע"א, ושם איתא "כמי שכפאו שד", אך משמעותו בימינו כחוסר רצון, ואילו כוונת הגמרא לפי הראשונים היא "בדחילו ורחימו" וכד'.</div> (עַל מַעֲלָתָהּ שֶׁל אִמָּא שָׁלוֹם, עַיֵּן בָּבָא מְצִיעָא נ"ט ע"ב).
ד. כָּתַב הָרַאֲבַ"ד<div id="q1020" style="margin: 0;display: inline;border-bottom: 2px dashed #0000FF;">[1020]</div><div id="a1020" style="padding:3px;background-color:#CCCCCC;display:none;">ע"פ בעלי הנפש לראב"ד שער הקדושה.</div>: צָרִיךְ לְבָרֵר אֵיזוֹ מַחֲשָׁבָה נְכוֹנָה תִּהְיֶה לָאָדָם בִּשְׁעַת הַתַּשְׁמִישׁ, וְדָרַשְׁתִּי וְחָקַרְתִּי וּמָצָאתִי שֶׁיֵּשׁ בְּמַעֲשֶׂה זֶה אַרְבַּע מַדְרֵגוֹת:
א) הַמְקַיֵּם מִצְוַת עוֹנָה וּמְכַוֵּן גַּם לְשֵׁם פְּרִיָּה וּרְבִיָּה – זֹאת הַכַּוָּנָה הַנְּכוֹנָה בְּיוֹתֵר, וּבְמַעֲשֶׂה זֶה מְקַיֵּם שְׁתֵּי מִצְווֹת עֲשֵׂה.
ב) הַמְקַיֵּם מִצְוַת עוֹנָה בְּחָדְשֵׁי הַהֵרָיוֹן הָאַחֲרוֹנִים, שֶׁבָּחֳדָשִׁים הָאֵלּוּ הַתַּשְׁמִישׁ יָפֶה לַוָּלָד, שֶׁהֲרֵי אָמְרוּ חֲזַ"ל: שְׁלֹשָׁה חֳדָשִׁים רִאשׁוֹנִים שֶׁל הֵרָיוֹן תַּשְׁמִישׁ קָשֶׁה לָאִשָּׁה וְלַוָּלָד, שְׁלֹשָׁה אֶמְצָעִיִּים קָשֶׁה לָאִשָּׁה וְיָפֶה לַוָּלָד, שְׁלֹשָׁה אַחֲרוֹנִים יָפֶה לָאִשָּׁה וְלַוָּלָד, שֶׁמִּתּוֹךְ כָּךְ יוֹצֵא הַוָּלָד מְלֻבָּן וּמְזֹרָז<div id="q1021" style="margin: 0;display: inline;border-bottom: 2px dashed #0000FF;">[1021]</div><div id="a1021" style="padding:3px;background-color:#CCCCCC;display:none;">נדה ל"א ע"א.</div> - בְּמַעֲשֶׂה זֶה מְקַיֵּם מִצְוַת עוֹנָה אַף-עַל-פִּי שֶׁאִשְׁתּוֹ מְעֻבֶּרֶת.
ג) הַמְקַיֵּם מִצְוַת עוֹנָה כְּשֶׁאִשְׁתּוֹ מִשְׁתּוֹקֶקֶת אֵלָיו, וְהוּא מַכִּיר שֶׁהִיא מְשַׁדַּלְתּוֹ וּמְרַצָּה אוֹתוֹ וּמְקַשֶּׁטֶת עַצְמָהּ לְפָנָיו כְּדֵי שֶׁיִּתֵּן דַּעְתּוֹ עָלֶיהָ, וְכֵן בְּצֵאתוֹ לַדֶּרֶךְ הִיא מִשְׁתּוֹקֶקֶת אֵלָיו – הִיא מִצְוַת עוֹנָה הָאֲמוּרָה בַּתּוֹרָה.
ד) הַבָּא אֶל אִשְׁתּוֹ, כִּי רוֹאֶה יִצְרוֹ מִתְאַוֶּה אֶל הַדָּבָר הַהוּא, וְהוּא מִתְכַּוֵּן בְּבִיאָתוֹ לִגְדֹּר אֶת עַצְמוֹ מִן הָעֲבֵרָה, שֶׁלֹּא יִתְאַוֶּה לְנָשִׁים אַחֵרוֹת וְכַדּוֹמֶה (אוֹ שֶׁלֹּא יוֹצִיא זֶרַע לְבַטָּלָה) - גַּם בָּזֶה יֵשׁ שָׂכָר, אַךְ לֹא כִּשְׁלֹשֶׁת הָרִאשׁוֹנִים, כִּי הָיָה יָכוֹל לִדְחוֹת אֶת יִצְרוֹ וְלִכְבֹּשׁ אוֹתוֹ, כְּמוֹ שֶׁאָמְרוּ: "אֵבָר קָטָן יֵשׁ לוֹ לָאָדָם, מַרְעִיבוֹ שָׂבֵעַ מַשְׂבִּיעוֹ רָעֵב"<div id="q1022" style="margin: 0;display: inline;border-bottom: 2px dashed #0000FF;">[1022]</div><div id="a1022" style="padding:3px;background-color:#CCCCCC;display:none;">סוכה נ"ב ע"ב, ועי' מהרש"א שם.</div>. וּמִכָּל-מָקוֹם, מִי שֶׁכַּוָּנָתוֹ בְּכָךְ שֶׁיִּהְיֶה שָׂבֵעַ מִן הַהֶתֵּר וְלֹא יִהְיֶה רָעֵב וְיִתְאַוֶּה אֶל הָאִסּוּר - כַּוָּנָתוֹ לְטוֹבָה, כָּעִנְיָן שֶׁנֶּאֱמַר "גֹּמֵל נַפְשׁוֹ אִישׁ חָסֶד וְעֹכֵר שְׁאֵרוֹ אַכְזָרִי"<div id="q1023" style="margin: 0;display: inline;border-bottom: 2px dashed #0000FF;">[1023]</div><div id="a1023" style="padding:3px;background-color:#CCCCCC;display:none;">משלי י"א, י"ז.</div>, וְ"צַדִּיק אֹכֵל לְשׂבַע נַפְשׁוֹ"<div id="q1024" style="margin: 0;display: inline;border-bottom: 2px dashed #0000FF;">[1024]</div><div id="a1024" style="padding:3px;background-color:#CCCCCC;display:none;">שם י"ג, כ"ה.</div>.
אֲבָל מִי שֶׁאֵינוֹ צָרִיךְ לַדָּבָר וְאֵין יִצְרוֹ מִתְגַּבֵּר עָלָיו, וְהוּא מְעוֹרֵר תַּאֲוָתוֹ וּמֵבִיא עַצְמוֹ לִידֵי תַאֲוָה וְקִשּׁוּי כְּדֵי לְהַשְׂבִּיעַ יִצְרוֹ וּלְמַלֵּא תַּאֲוָתוֹ מִתַּאֲווֹת הָעוֹלָם הַזֶּה - אֵין בְּמַעֲשֶׂה זֶה מִצְוָה, לְהֶפֶךְ, הֲרֵי זֶה מֵעֲצַת יִצְרוֹ הָרָע, וּמִן הַהֶתֵּר יְסִיתֶנּוּ אֶל הָאִסּוּר, וְעַל זֶה אָמְרוּ חֲזַ"ל: "הַמְקַשֶּׁה עַצְמוֹ לְדַעַת יְהֵא בְּנִדּוּי", וְזֶה דּוֹמֶה לְאָדָם שֶׁהוּא שָׂבֵעַ, וְאוֹכֵל וְשׁוֹתֶה יוֹתֵר מִדַּי עַד שֶׁמִּשְׁתַּכֵּר וּמֵקִיא. וְעַל כְּגוֹן זֶה אָמְרוּ חֲזַ"ל: "הַמְשַׁבֵּר כֵּלָיו בַּחֲמָתוֹ, יְהֵא בְּעֵינֶיךָ כְּעוֹבֵד עֲבוֹדָה-זָרָה"<div id="q1026" style="margin: 0;display: inline;border-bottom: 2px dashed #0000FF;">[1026]</div><div id="a1026" style="padding:3px;background-color:#CCCCCC;display:none;">שבת ק"ה ע"ב.</div>, שֶׁהוּא מָסוּר בִּידֵי יִצְרוֹ, הַיּוֹם אוֹמֵר לוֹ עֲשֵׂה כָּךְ וּלְמָחָר אוֹמֵר לוֹ עֲשֵׂה כָּךְ, עַד שֶׁאוֹמֵר לוֹ עֲבֹד עֲבוֹדָה-זָרָה. לָכֵן צָרִיךְ הָאָדָם לְהִתְחַזֵּק וּלְהִתְגַּבֵּר וְלַעֲמֹד עַל נַפְשׁוֹ וּלְהִלָּחֵם בְּתַאֲווֹתָיו, כְּדֵי שֶׁתִּהְיֶה לוֹ מַעֲלָה בְּנַפְשׁוֹ עַל נֶפֶשׁ הַבְּהֵמָה, שֶׁאֵין לָהּ מַעֲצוֹר מִכָּל אֲשֶׁר תַּשִּׂיג לְתַאֲוָתָהּ.
מִצְוַת "עוֹנָה"
ה. כָּתוּב בַּתּוֹרָה: "שְׁאֵרָהּ כְּסוּתָהּ וְעֹנָתָהּ לֹא יִגְרָע"<div id="q1027" style="margin: 0;display: inline;border-bottom: 2px dashed #0000FF;">[1027]</div><div id="a1027" style="padding:3px;background-color:#CCCCCC;display:none;">שמות כ"א, י'.</div>. "וְעֹנָתָהּ", זוֹ בִּיאָה<div id="q1028" style="margin: 0;display: inline;border-bottom: 2px dashed #0000FF;">[1028]</div><div id="a1028" style="padding:3px;background-color:#CCCCCC;display:none;">עי' רש"י ואב"ע שם. כתובות מ"ז ע"ב.</div>. חוֹב זֶה שֶׁחִיְּבָה הַתּוֹרָה, שִׁעֲרוּהוּ חֲכָמִים לְפִי כֹּחוֹ וְעִסְקוֹ שֶׁל הָאָדָם:
הַטַּיָּלִים שֶׁפַּרְנָסָתָם מְצוּיָה לָהֶם וְאֵין לָהֶם טִרְדּוֹת פַּרְנָסָה וּמִסִּים - חַיָּבִים בְּכָל יוֹם. הַפּוֹעֲלִים שֶׁעוֹבְדִים בְּעִירָם וְלָנִים בְּבֵיתָם – חַיָּבִים פַּעֲמַיִם בַּשָּׁבוּעַ. הַפּוֹעֲלִים שֶׁעוֹבְדִים בְּעִיר אַחֶרֶת וְלָנִים בְּבֵיתָם – חַיָּבִים פַּעַם בַּשָּׁבוּעַ. הַחַמָּרִים - פַּעַם בַּשָּׁבוּעַ. הַגַּמָּלִים - פַּעַם בִּשְׁלֹשִׁים יוֹם. הַסַּפָּנִים - פַּעַם בְּשִׁשָּׁה חֳדָשִׁים. וְעוֹנַת תַּלְמִידֵי-חֲכָמִים - פַּעַם בַּשָּׁבוּעַ. וְדֶרֶךְ תַּלְמִיד-חָכָם לְשַׁמֵּשׁ בְּלֵיל-שַׁבָּת, מִשּׁוּם קְדֻשָּׁתָהּ הַמְרֻבָּה<div id="q1029" style="margin: 0;display: inline;border-bottom: 2px dashed #0000FF;">[1029]</div><div id="a1029" style="padding:3px;background-color:#CCCCCC;display:none;">שו"ע אה"ע סי' ע"ו סעי' א'-ב', ואו"ח סי' ר"מ.</div>, וּמִשּׁוּם שֶׁבְּכָךְ מְקַיֵּם הוּא גַּם עֹנֶג-שַׁבָּת לוֹ וּלְאִשְׁתּוֹ<div id="q1030" style="margin: 0;display: inline;border-bottom: 2px dashed #0000FF;">[1030]</div><div id="a1030" style="padding:3px;background-color:#CCCCCC;display:none;">שו"ע או"ח סי' ר"פ סעי' א'.</div>. וְסָמְכוּ זֹאת חֲזַ"ל עַל הַפָּסוּק: "אֲשֶׁר פִּרְיוֹ יִתֵּן בְּעִתּוֹ"<div id="q1031" style="margin: 0;display: inline;border-bottom: 2px dashed #0000FF;">[1031]</div><div id="a1031" style="padding:3px;background-color:#CCCCCC;display:none;">תהלים א', ג'. כתובות ס"ב ע"ב, ועי' כף החיים או"ח סי' ר"פ ס"ק ד'.</div>.
בְּיָמֵינוּ הִשְׁתַּנּוּ אָמְנָם סוּגֵי הַמְּלָאכוֹת, אַךְ לֹא הִשְׁתַּנּוּ הָעֶקְרוֹנוֹת, וְכָל אָדָם יְקַיֵּם עוֹנָתוֹ לְפִי כֹחוֹ וְעִסּוּקוֹ.
ו. הִסְתַּפְּקוּ הָאַחֲרוֹנִים אִם לוֹמְדֵי-תוֹרָה בִּזְמַנֵּנוּ נֶחְשָׁבִים תַּלְמִידֵי-חֲכָמִים לְעִנְיָן זֶה, וְכָתְבוּ, שֶׁאַף שֶׁחַיָּבִים פַּעַם בַּשָּׁבוּעַ<div id="q1032" style="margin: 0;display: inline;border-bottom: 2px dashed #0000FF;">[1032]</div><div id="a1032" style="padding:3px;background-color:#CCCCCC;display:none;">משנ"ב סי' ר"מ ס"ק ו'.</div>, רָאוּי שֶׁיִּנְהֲגוּ בְּעַצְמָם כְּמוֹ פּוֹעֲלִים שֶׁעוֹשִׂים מְלַאכְתָּם בָּעִיר, שֶׁיְּקַיְּמוּ מִצְוַת עוֹנָה פַּעֲמַיִם בַּשָּׁבוּעַ, כְּשֶׁאַחַת מֵהֶן תִּהְיֶה בְּלֵיל-שַׁבָּת. וְעִקַּר הַמּוֹדֵד לְחִיּוּבִים אֵלּוּ הוּא כֹּחוֹ שֶׁל הָאָדָם, וְכָךְ יַעֲשֶׂה הָאָדָם וְיִהְיוּ כָּל מַעֲשָׂיו לְשֵׁם שָׁמַיִם<div id="q1033" style="margin: 0;display: inline;border-bottom: 2px dashed #0000FF;">[1033]</div><div id="a1033" style="padding:3px;background-color:#CCCCCC;display:none;">או"ח סי' ר"מ סעי' א', ועי' ביאור הלכה ד"ה ת"ח.</div>.
ז. מִלְּבַד זְמַנִּים אֵלֶּה, חַיָּב אָדָם לִפְקֹד אֶת אִשְׁתּוֹ גַּם בַּמִּקְרִים הַבָּאִים, וּבִכְלַל מִצְוַת עוֹנָה הֵם:
א) בְּלֵיל טְבִילָתָהּ<div id="q1034" style="margin: 0;display: inline;border-bottom: 2px dashed #0000FF;">[1034]</div><div id="a1034" style="padding:3px;background-color:#CCCCCC;display:none;">עי' רש"י ברכות כ"ד ע"א, שו"ע או"ח סי' ר"מ סעי' א', בא"ח ש"ש וירא כ"ג.</div>.
ב) לִפְנֵי שֶׁהוּא יוֹצֵא לַדֶּרֶךְ<div id="q1035" style="margin: 0;display: inline;border-bottom: 2px dashed #0000FF;">[1035]</div><div id="a1035" style="padding:3px;background-color:#CCCCCC;display:none;">שו"ע יו"ד סי' קפ"ד סעי' י', או"ח סי' ר"מ סעי' א'.</div>. וְיֵשׁ אוֹמְרִים גַּם הַבָּא מִן הַדֶּרֶךְ<div id="q1036" style="margin: 0;display: inline;border-bottom: 2px dashed #0000FF;">[1036]</div><div id="a1036" style="padding:3px;background-color:#CCCCCC;display:none;">טהרת ישראל סי' ר"מ ס"ק י"ג בשם הזוהר.</div>.
ג) הַמַּכִּיר בְּאִשְׁתּוֹ שֶׁהִיא רוֹצָה שֶׁיִּתֵּן דַּעְתּוֹ עָלֶיהָ<div id="q1037" style="margin: 0;display: inline;border-bottom: 2px dashed #0000FF;">[1037]</div><div id="a1037" style="padding:3px;background-color:#CCCCCC;display:none;">עירובין ק' ע"ב, שו"ע סי' ר"מ סעי' א'.</div>.
ח. חִיּוּב עוֹנָה זֶה אֵינוֹ תָּלוּי בְּמִצְוַת פְּרִיָּה וּרְבִיָּה, לָכֵן גַּם מִי שֶׁאִשְׁתּוֹ מְעֻבֶּרֶת אוֹ מֵינִיקָה אוֹ שֶׁאֵינָהּ יְכוֹלָה לָלֶדֶת חַיָּב בְּקִיּוּם מִצְוָה זוֹ<div id="q1038" style="margin: 0;display: inline;border-bottom: 2px dashed #0000FF;">[1038]</div><div id="a1038" style="padding:3px;background-color:#CCCCCC;display:none;">שו"ע אה"ע סי' ע"ו סעי' ו'.</div>, וַאֲפִלּוּ שֶׁהוּא חָכָם וְחָסִיד<div id="q1039" style="margin: 0;display: inline;border-bottom: 2px dashed #0000FF;">[1039]</div><div id="a1039" style="padding:3px;background-color:#CCCCCC;display:none;">בא"ח ש"ש ויקרא כ"ג, משנ"ב סי' ר"מ ס"ק ב'.</div>.
וְכֵן גַּם לְהֶפֶךְ, דְּהַיְנוּ מִי שֶׁאִשְׁתּוֹ מוֹחֶלֶת לוֹ עַל קִיּוּם מִצְוַת עוֹנָה, אֵינוֹ יָכוֹל לִבָּטֵל מִמִּצְוַת פְּרִיָּה וּרְבִיָּה.
ט. מִי שֶׁאֵינוֹ יָכוֹל לְקַיֵּם מִצְוַת עוֹנָה מֵחֲמַת חֲלִישׁוּת, מַחֲלָה וְכַדּוֹמֶה - פָּטוּר מִתַּשְׁמִישׁ, וְצָרִיךְ לְפַיֵּס אֶת אִשְׁתּוֹ בְּדִבְרֵי חִבָּה וְרִצּוּי<div id="q1040" style="margin: 0;display: inline;border-bottom: 2px dashed #0000FF;">[1040]</div><div id="a1040" style="padding:3px;background-color:#CCCCCC;display:none;">עי' מגן אברהם סי' ר"מ ס"ק ב'.</div>, וּכְשֶׁיַּחֲזֹר כֹּחוֹ אֵלָיו צָרִיךְ לְפָקְדָהּ<div id="q1041" style="margin: 0;display: inline;border-bottom: 2px dashed #0000FF;">[1041]</div><div id="a1041" style="padding:3px;background-color:#CCCCCC;display:none;">טהרת ישראל סי' ר"מ ס"ק ט'.</div>. וְהוּא הַדִּין כְּשֶׁאִשְׁתּוֹ חַלָּשָׁה.
י. יָכוֹל כָּל אָדָם לְהַחְמִיר עַל עַצְמוֹ לִנְהֹג כְּתַלְמִיד-חָכָם וְאֵין בְּכָךְ מִשּׁוּם יֻהֲרָא, וּבִלְבַד שֶׁיִּהְיֶה בְּהַסְכָּמַת אִשְׁתּוֹ<div id="q1042" style="margin: 0;display: inline;border-bottom: 2px dashed #0000FF;">[1042]</div><div id="a1042" style="padding:3px;background-color:#CCCCCC;display:none;">הוד יוסף לרי"ח סי' ע"ה. ועי' מ"ב סי' ר"מ ס"ק ו'.</div>.
יא. גַּם מִי שֶׁקִּיֵּם מִצְוַת "פְּרוּ וּרְבוּ" אֵינוֹ רַשַּׁאי לָצֵאת מִבֵּיתוֹ לְדֶרֶךְ רְחוֹקָה וּלְבַטֵּל עוֹנָתוֹ אֶלָּא בִּרְשׁוּת אִשְׁתּוֹ. וַאֲפִלּוּ אִם תִּתֵּן לוֹ רְשׁוּת, אֵין רָאוּי לְהִתְאַחֵר יוֹתֵר מֵחֹדֶשׁ בַּחוּץ. וּבְמִקְרֶה זֶה יִהְיֶה חֹדֶשׁ בַּחוּץ וְחֹדֶשׁ בַּבַּיִת. וְאִם יֵשׁ לוֹ סִבָּה מְיֻחֶדֶת - יָכוֹל לְהִתְעַכֵּב יוֹתֵר מֵחֹדֶשׁ, וּבִלְבַד שֶׁיִּהְיֶה בְּהַסְכָּמַת אִשְׁתּוֹ<div id="q1043" style="margin: 0;display: inline;border-bottom: 2px dashed #0000FF;">[1043]</div><div id="a1043" style="padding:3px;background-color:#CCCCCC;display:none;">כתובות ס"ב ע"ב.</div>.
יב. הַיּוֹצֵא לַדֶּרֶךְ אוֹ הַבָּא מִן הַדֶּרֶךְ<div id="q1044" style="margin: 0;display: inline;border-bottom: 2px dashed #0000FF;">[1044]</div><div id="a1044" style="padding:3px;background-color:#CCCCCC;display:none;">על פי זוהר הקדוש בראשית נ'.</div> וְאִשְׁתּוֹ נִדָּה - צָרִיךְ לְפַיְּסָהּ בִּדְבָרִים. וּכְשֶׁאִשְׁתּוֹ טְהוֹרָה אַךְ סְמוּכָה לְוֶסְתָּהּ - צָרִיךְ לְרַצּוֹתָהּ בְּדִבְרֵי אַהֲבָה וְחִבָּה. וְאִם אֵינָהּ מִתְרַצֵּית בְּכָךְ - חַיָּב בְּתַשְׁמִישׁ<div id="q1045" style="margin: 0;display: inline;border-bottom: 2px dashed #0000FF;">[1045]</div><div id="a1045" style="padding:3px;background-color:#CCCCCC;display:none;">עי' ביתר פירוט לעיל בדיני פרישה סמוך לוסת, בפרק ו' סעיפים ט"ו-י"ח.</div>.
<h3>מִצְוַת פְּרִיָּה וּרְבִיָּה</h3>
יג. "פְּרוּ וּרְבוּ וּמִלְאוּ אֶת הָאָרֶץ וְכִבְשֻׁהָ"<div id="q1046" style="margin: 0;display: inline;border-bottom: 2px dashed #0000FF;">[1046]</div><div id="a1046" style="padding:3px;background-color:#CCCCCC;display:none;">בראשית א', כ"ח. ועי' יבמות ס"ה ע"ב, ובתוס' שם ד"ה "ולא".</div>, זוֹהִי מִצְוָה רִאשׁוֹנָה שֶׁהִצְטַוָּה בָּהּ הָאָדָם, וַחֲשׁוּבָה הִיא עַד מְאֹד. בְּמִצְוָה זוֹ נַעֲשֶׂה הָאָדָם שֻׁתָּף לְהַקָּדוֹשׁ-בָּרוּךְ-הוּא בִּיצִירַת הָאָדָם, וּמַשְׁלִים אֶת כַּוָּנַת הַבְּרִיאָה, שֶׁנֶּאֱמַר: "לֹא-תֹהוּ בְרָאָהּ לָשֶׁבֶת יְצָרָהּ"<div id="q1047" style="margin: 0;display: inline;border-bottom: 2px dashed #0000FF;">[1047]</div><div id="a1047" style="padding:3px;background-color:#CCCCCC;display:none;">ישעיה מ"ה, י"ח.</div>. וְחַיָּב כָּל אָדָם לִשָּׂא אִשָּׁה כְּדֵי לִפְרוֹת וְלִרְבּוֹת, שֶׁכָּל מִי שֶׁאֵינוֹ עוֹסֵק בִּפְרִיָּה וּרְבִיָּה כְּאִלּוּ שׁוֹפֵךְ דָּמִים, וּכְאִלּוּ מְמַעֵט הַדְּמוּת, וְגוֹרֵם לַשְּׁכִינָה שֶׁתִּסְתַּלֵּק מִיִשְׂרָאֵל<div id="q1048" style="margin: 0;display: inline;border-bottom: 2px dashed #0000FF;">[1048]</div><div id="a1048" style="padding:3px;background-color:#CCCCCC;display:none;">יבמות ס"ג ע"ב – ס"ד ע"א.</div>. וּמִצְוָה גְּדוֹלָה הִיא עַד מְאֹד, שֶׁאֵין מוֹכְרִים סֵפֶר-תּוֹרָה אֶלָּא כְּדֵי לִלְמֹד תּוֹרָה וְלִשָּׂא אִשָּׁה<div id="q1049" style="margin: 0;display: inline;border-bottom: 2px dashed #0000FF;">[1049]</div><div id="a1049" style="padding:3px;background-color:#CCCCCC;display:none;">עי' טור אה"ע סי' א'.</div>.
יד. שִׁעוּר נָתְנוּ חֲכָמִים לְמִצְוָה זוֹ, וְהוּא: בֵּן אֶחָד וּבַת אֶחָת. וְאַף אִם יִהְיוּ לוֹ לָאָדָם מִסְפַּר בָּנִים בִּלְבַד אוֹ בָּנוֹת בִּלְבַד, לֹא קִיֵּם מִצְוָה זוֹ, וְחַיָּב לִפְקֹד אִשְׁתּוֹ בְּכָל עוֹנָה (לְפִי כֹּחוֹ וְעִסּוּקוֹ) עַד שֶׁיְּקַיֵּם<div id="q1050" style="margin: 0;display: inline;border-bottom: 2px dashed #0000FF;">[1050]</div><div id="a1050" style="padding:3px;background-color:#CCCCCC;display:none;">שו"ע אה"ע סי' ע"ו סעי' ו' (ועי' סי' א' סעי' ה').</div>.
טו. גַּם מִי שֶׁקִּיֵּם שִׁעוּר זֶה שֶׁנָּתְנוּ חֲכָמִים לִפְרִיָּה וּרְבִיָּה, מִצְוָה עָלָיו לָלֶדֶת יְלָדִים נוֹסָפִים. וְהוּא שֶׁאָמְרוּ חֲזַ"ל: הָיוּ לוֹ בָּנִים בְּיַלְדוּתוֹ, יִהְיוּ לוֹ בָּנִים בְּזִקְנוּתוֹ, שֶׁנֶּאֱמַר: "בַּבֹּקֶר זְרַע אֶת-זַרְעֶךָ, וְלָעֶרֶב אַל-תַּנַּח יָדֶךָ, כִּי אֵינְךָ יוֹדֵעַ אֵי זֶה יִכְשַׁר הֲזֶה אוֹ-זֶה, וְאִם-שְׁנֵיהֶם כְּאֶחָד טוֹבִים"<div id="q1051" style="margin: 0;display: inline;border-bottom: 2px dashed #0000FF;">[1051]</div><div id="a1051" style="padding:3px;background-color:#CCCCCC;display:none;">קהלת י"א, ו'. ועי' יבמות ס"ה ע"ב.</div>.
טז. מִצְוָה זוֹ שֶׁמִּדְּרַבָּנָן אֵינָהּ מְחַיֶּבֶת אֶת הָאָדָם לִפְקֹד אֶת אִשְׁתּוֹ בְּכָל עוֹנָה (אִם אִשְׁתּוֹ מוֹחֶלֶת), אֶלָּא רַק לְעִתִּים רְחוֹקוֹת. וְהוּא שֶׁלֹּא יַנִּיחַ מִלְּהוֹלִיד לְגַמְרֵי<div id="q1052" style="margin: 0;display: inline;border-bottom: 2px dashed #0000FF;">[1052]</div><div id="a1052" style="padding:3px;background-color:#CCCCCC;display:none;">פ"ת אה"ע סי' א' ס"ק א'. ועי' ב"ש וט"ז שם.</div>.
יז. מִי שֶׁקִּיֵּם מִצְוַת "פְּרִיָּה וּרְבִיָּה", וְרוֹצֶה לְקַיֵּם מִצְוַת עוֹנָה, אַךְ אֵינוֹ רוֹצֶה לְעֵת עַתָּה לְקַיֵּם מִצְוַת "לָעֶרֶב אַל תַּנַּח יָדֶךָ", וְכֵן מִי שֶׁעֲדַיִן לֹא קִיֵּם מִצְוַת פְּרִיָּה וּרְבִיָּה, וְרוֹצֶה לְהַפְסִיק בֵּין לֵדָה לְלֵדָה כְּדֵי לָתֵת שְׁהוּת לְאִשְׁתּוֹ לְהִתְחַזֵּק - לֹא יִשְׁתַּמֵּשׁ בְּ"אֶמְצְעֵי-מְנִיעָה" עַל דַּעְתּוֹ, אֶלָּא יִתְיַעֵץ עִם רוֹפֵא עַל הַצֹּרֶךְ הָרְפוּאִי, אִם קַיָּם, לִדְחִיַּת הֶרְיוֹן אִשְׁתּוֹ, וְעַל הָאֶמְצָעִים הַשּׁוֹנִים הָאֶפְשָׁרִיִּים לָהּ, וּלְאַחַר מִכֵּן יִשְׁאַל שְׁאֵלַת חָכָם הַאִם מֻתָּר לָהּ לְהִמָּנַע מֵהֵרָיוֹן, וְאִם-כֵּן בַּמֶּה וְאֵיךְ לְהִשְׁתַּמֵּשׁ וְכַמָּה זְמַן לְהִשְׁתַּמֵּשׁ.
וְלֹא יִפְסֹק אָדָם דִּין לְעַצְמוֹ בְּעִנְיָנִים אֵלּוּ, וְלֹא תִּסְתַּמֵּךְ אִשָּׁה עַל מַה שֶּׁפָּסַק הֶחָכָם לַחֲבֶרְתָּהּ, מִפְּנֵי שֶׁהַפְּרָטִים בָּהֶם רַבִּים, וְשׁוֹנִים מֵאִשָּׁה לְאִשָּׁה, וְאֶמְצְעֵי-מְנִיעָה שֶׁטּוֹבִים לְאִשָּׁה אַחַת עֲלוּלִים לִהְיוֹת מְסֻכָּנִים לְאַחֶרֶת, וְלֹא כָּל הַמֻּתָּר לְאִשָּׁה אַחַת מֻתָּר גַּם לַחֲבֶרְתָּהּ<div id="q1053" style="margin: 0;display: inline;border-bottom: 2px dashed #0000FF;">[1053]</div><div id="a1053" style="padding:3px;background-color:#CCCCCC;display:none;">עי' שו"ע אה"ע סי' כ"ג סעי' ה', ועי' יבמות ס"ה ע"ב.</div>. וְיָכוֹל הַבַּעַל גַּם לְהִסְתַּכֵּן בְּהוֹצָאַת זֶרַע לְבַטָּלָה שֶׁהוּא עָווֹן חָמוּר עַד מְאֹד, עַד כְּדֵי כָּךְ שֶׁהַגְּמָרָא מָצְאָה בּוֹ צַד הַדּוֹמֶה לְשׁוֹפֵךְ דָּמִים<div id="q1054" style="margin: 0;display: inline;border-bottom: 2px dashed #0000FF;">[1054]</div><div id="a1054" style="padding:3px;background-color:#CCCCCC;display:none;">נדה י"ג ע"א, שו"ע אה"ע סי' כ"ג.</div>. וּמִי שֶׁעוֹשֶׂה וּפוֹסֵק עַל דַּעַת עַצְמוֹ, עָווֹן פְּלִילִי הוּא.
<h2>פֶּרֶק כ - הֲכָנוֹת לְתַשְׁמִישׁ</h2>
א. כְּשֵׁם שֶׁחַיָּב אָדָם בָּעוֹנָה הָאֲמוּרָה בַּתּוֹרָה, כָּךְ חַיָּב לְשַׂמֵּחַ אֶת אִשְׁתּוֹ בְּאוֹתוֹ מַעֲשֶׂה<div id="q1055" style="margin: 0;display: inline;border-bottom: 2px dashed #0000FF;">[1055]</div><div id="a1055" style="padding:3px;background-color:#CCCCCC;display:none;">פסחים ע"ב ע"ב.</div>. וְאָמְרוּ חֲזַ"ל: "מַה יַּעֲשֶׂה אָדָם וְיִהְיוּ בָנָיו עֲשִׁירִים (וְיֵשׁ אוֹמְרִים זְכָרִים) וְיִתְקַיְּמוּ? יַעֲשֶׂה חֶפְצֵי-שָׁמַיִם וְחֶפְצֵי-אִשְׁתּוֹ. וְאֵלּוּ הֵן חֶפְצֵי-שָׁמַיִם: יְפַזֵּר מְעוֹתָיו לַעֲנִיִּים וְכוּ'. אֵלּוּ הֵן חֶפְצֵי-אִשְׁתּוֹ: רַבִּי אֱלִיעֶזֶר אוֹמֵר: יְפַתֶּה אוֹתָהּ בִּשְׁעַת תַּשְׁמִישׁ. רַבִּי יְהוּדָה אוֹמֵר: יְשַׂמְּחֶנָּה בִּדְבַר-מִצְוָה (תַּשְׁמִישׁ), שֶׁנֶּאֱמַר<div id="q1056" style="margin: 0;display: inline;border-bottom: 2px dashed #0000FF;">[1056]</div><div id="a1056" style="padding:3px;background-color:#CCCCCC;display:none;">קהלת ח', ה'.</div>: 'שׁוֹמֵר מִצְוָה לֹא יֵדַע דָּבָר רָע'"<div id="q1057" style="margin: 0;display: inline;border-bottom: 2px dashed #0000FF;">[1057]</div><div id="a1057" style="padding:3px;background-color:#CCCCCC;display:none;">מסכת כלה רבה פ"ב. ועי' זוהר פרשת קדושים, מובא בסידור בית יעקב חדר המיטות.</div>. וְהִסְבִּיר הַבֵּית-יוֹסֵף, שֶׁלְּדַעַת רַבִּי אֱלִיעֶזֶר עִקַּר "חֶפְצֵי-אִשְׁתּוֹ" זוֹ הַהֲכָנָה שֶׁסְּבִיב הַתַּשְׁמִישׁ, שֶׁמַּרְאֶה כְּלַפֶּיהָ חִבָּה וְרִצּוּי, וּלְדַעַת רַבִּי יְהוּדָה "חֶפְצֵי-אִשְׁתּוֹ" הוּא הַתַּשְׁמִישׁ עַצְמוֹ, וִישַׂמְּחֶנָּה בּוֹ כְּשֶׁמִּשְׁתּוֹקֶקֶת אֵלָיו אֲפִלּוּ שֶׁלֹּא בְּעוֹנָתָהּ<div id="q1058" style="margin: 0;display: inline;border-bottom: 2px dashed #0000FF;">[1058]</div><div id="a1058" style="padding:3px;background-color:#CCCCCC;display:none;">ב"י סי' ר"מ.</div>.
ב. הַהֲכָנָה שֶׁסְּבִיב הַמַּעֲשֶׂה לִפְעָמִים חֲשׁוּבָה לָאִשָּׁה יוֹתֵר מֵהַמַּעֲשֶׂה עַצְמוֹ. לָכֵן קֹדֶם שֶׁיַּגִּיעַ הַלַּיְלָה צָרִיךְ לְהַרְאוֹת חִבָּה יְתֵרָה וְאַהֲבָה לְאִשְׁתּוֹ, לְיַחֵד אַהֲבָתָהּ בְּלִבּוֹ, לְרַצּוֹתָהּ, לְפַיְּסָהּ בִּדְבָרִים, בְּחִבּוּק וְנִשּׁוּק וְכַדּוֹמֶה<div id="q1059" style="margin: 0;display: inline;border-bottom: 2px dashed #0000FF;">[1059]</div><div id="a1059" style="padding:3px;background-color:#CCCCCC;display:none;">עי' ב"ח או"ח סי' ר"פ, ועי' סידור בית יעקב חדר המיטות פר' ו' חוליא ב' אות ו'.</div>. וּמְסַפֶּרֶת הַגְּמָרָא עַל רַב כַּהֲנָא, שֶׁרָצָה לִלְמֹד אֵיךְ צָרִיךְ אָדָם לְהִתְנַהֵג בְּתַשְׁמִישׁ הַמִּטָּה, וְהָלַךְ וְהִתְחַבֵּא מִתַּחַת מִטָּתוֹ שֶׁל רַב (שֶׁלֹּא שָׂח שִׂיחָה בְּטֵלָה מִיָּמָיו!), וְכַאֲשֶׁר בָּא רַב לְאִשְׁתּוֹ, שָׁמַע רַב כַּהֲנָא שֶׁרַב שָׂח עִם אִשְׁתּוֹ וְשָׂחַק וְאַחַר-כָּךְ הִגִּיעַ לְאוֹתוֹ מַעֲשֶׂה. נִדְהַם מִכָּךְ רַב כַּהֲנָא וְאָמַר בְּעוֹדוֹ תַּחַת הַמִּטָּה: "דּוֹמֶה פִּיו שֶׁל רַב כְּפֶה שֶׁל אָדָם רָעֵב שֶׁלֹּא טָעַם טַעַם תַּבְשִׁיל", וְכָל כָּךְ לָמָּה? מִפְּנֵי שֶׁרַב, שֶׁהָיָה יָדוּעַ בִּקְדֻשָּׁתוֹ, הִתְנַהֵג כְּאִלּוּ בְּקַלּוּת, לְמַלֵּא תַּאֲוָתוֹ<div id="q1060" style="margin: 0;display: inline;border-bottom: 2px dashed #0000FF;">[1060]</div><div id="a1060" style="padding:3px;background-color:#CCCCCC;display:none;">ברכות ס"ב ע"א, ועי' יבמות ס"ג ע"א על אשתו של רב.</div>. "אָמַר לוֹ רַב: צֵא! אֵין דֶּרֶךְ-אֶרֶץ לַעֲשׂוֹת כְּמַעֲשֶׂיךָ, לְהִתְחַבֵּא תַּחַת הַמִּטָּה". אָמַר רַב כַּהֲנָא: "תּוֹרָה הִיא וְלִלְמֹד אֲנִי צָרִיךְ"<div id="q1061" style="margin: 0;display: inline;border-bottom: 2px dashed #0000FF;">[1061]</div><div id="a1061" style="padding:3px;background-color:#CCCCCC;display:none;">ברכות ס"ב ע"א, ורש"י שם.</div>.
וְעַל זֶה אָמַר רַבִּי יוֹחָנָן: אִלְמָלֵי נִתְּנָה תּוֹרָה, הָיִינוּ לוֹמְדִים צְנִיעוּת מֵחָתוּל, גָּזֵל מִנְּמָלָה, עֲרָיוֹת מִיּוֹנָה, וְדֶרֶךְ-אֶרֶץ מִתַּרְנְגוֹל. וּמַה דֶּרֶךְ-אֶרֶץ שֶׁלָּמַדְנוּ מִתַּרְנְגוֹל? שֶׁמְּפַיֵּס וְאַחַר-כָּךְ בּוֹעֵל. וּבַמֶּה הוּא מְפַיֵּס? אָמַר רַב יְהוּדָה אָמַר רַב, שֶׁאוֹמֵר לָהּ: "זְבִינְנָא לָךְ זִיגָא דִּמְטוֹ לִיךְ עַד כְּרָעִיךְ" (אֶקְנֶה לָךְ מַלְבּוּשׁ אָרֹךְ שֶׁיַּגִּיעַ עַד רַגְלַיִךְ), וְרוֹמֵז לָהּ זֹאת בְּהַפְשָׁטַת כְּנָפָיו עַד לָאָרֶץ. אַחַר מַעֲשֶׂה מַה הוּא אוֹמֵר (שֶׁכּוֹפֵף רֹאשׁוֹ לָהּ עַד לָאָרֶץ)? "לִישְׁמִטְתֵהּ לְכַרְבַּלְתֵּהּ דְּהַהוּא תַּרְנְגוֹלָא אִי אִית לֵהּ וְלָא זְבִינְנָא לִיךְ" (תִּשָּׁמֵט כַּרְבָּלְתִּי אִם יֵשׁ לִי כֶּסֶף לִקְנוֹת וְלֹא אֶקְנֶה לָךְ)<div id="q1062" style="margin: 0;display: inline;border-bottom: 2px dashed #0000FF;">[1062]</div><div id="a1062" style="padding:3px;background-color:#CCCCCC;display:none;">עירובין ק' ע"ב.</div>.
וְכָתְבוּ הָאַחֲרוֹנִים, שֶׁאֵין כַּוָּנַת רַבִּי יוֹחָנָן לְלַמְּדֵנוּ שֶׁיְּשַׁקֵּר אָדָם לְאִשְׁתּוֹ (שֶׁהֲרֵי הַתַּרְנְגוֹל יָדַע בִּשְׁעַת הַבְטָחָתוֹ שֶׁאֵין לוֹ כֶּסֶף וְלֹא יוּכַל לְקַיֵּם הַבְטָחָתוֹ), אֶלָּא שֶׁאֶת חוֹבַת הַפִּיּוּס הָיִינוּ לוֹמְדִים קֹדֶם מַתַּן-תּוֹרָה מֵהַתַּרְנְגוֹל, וְעַכְשָׁו שֶׁנִּתְּנָה תּוֹרָה - לָמַדְנוּ מֵהַתּוֹרָה חוֹבַת פִּיּוּס, אֲבָל גַּם לָמַדְנוּ שֶׁאֵין לָאָדָם לְשַׁקֵּר לְאִשְׁתּוֹ, אֶלָּא יְשַׁבַּח אוֹתָהּ בִּדְבָרִים שֶׁיֵּשׁ בָּהּ אוֹ שֶׁמְּסֻגֶּלֶת לַעֲשׂוֹת<div id="q1063" style="margin: 0;display: inline;border-bottom: 2px dashed #0000FF;">[1063]</div><div id="a1063" style="padding:3px;background-color:#CCCCCC;display:none;">אחרונים. ועי' כתובות י"ז ע"א.</div>, וִיפַיְּסֶנָּה בִּדְבָרִים שֶׁיֵּשׁ בְּאֶפְשָׁרוּתוֹ לְקַיֵּם וִיקַיְּמָם, אוֹ יַבְטִיחַ לָהּ שֶׁלִּכְשֶׁתִּהְיֶה לוֹ אֶפְשָׁרוּת יְקַיֵּם הַבְטָחָתוֹ. כְּשֵׁם שֶׁעָשָׂה רַבִּי עֲקִיבָא לְאִשְׁתּוֹ (בַּת כַּלְבָּא שָׂבוּעַ) כְּשֶׁהָיוּ גָרִים בַּמַּתְבֵּן וְהָיָה מְלַקֵּט אֶת הַתֶּבֶן מִתּוֹךְ שַׂעֲרוֹתֶיהָ, אָמַר לָהּ: אִלּוּ הָיָה לִי הָיִיתִי קוֹנֶה לָךְ תַּכְשִׁיט וּשְׁמוֹ "יְרוּשָׁלַיִם שֶׁל זָהָב"<div id="q1064" style="margin: 0;display: inline;border-bottom: 2px dashed #0000FF;">[1064]</div><div id="a1064" style="padding:3px;background-color:#CCCCCC;display:none;">נדרים נ' ע"א.</div>. לְיָמִים, כְּשֶׁהִתְעַשֵּׁר, קִיֵּם הַבְטָחָתוֹ וְקָנָה לָהּ אוֹתוֹ תַּכְשִׁיט<div id="q1065" style="margin: 0;display: inline;border-bottom: 2px dashed #0000FF;">[1065]</div><div id="a1065" style="padding:3px;background-color:#CCCCCC;display:none;">שבת נ"ט ע"א.</div>.
וּבַהֲכָנָה זוֹ מְקַיֵּם הָאָדָם מִצְוַת "וְאָהַבְתָּ לְרֵעֲךָ כָּמוֹךָ", שֶׁהֲרֵי בִּבְעִילָה חֲטוּפָה הוּא מְפַיֵּס אֶת יִצְרוֹ, אַךְ אִשְׁתּוֹ נִשְׁאֶרֶת בִּלְתִּי מְפֻיֶּסֶת וּבִלְתִּי מְרֻצָּה, וְאֵין זֹאת דַּרְכָּם שֶׁל תַּלְמִידֵי-חֲכָמִים, אֶלָּא שֶׁל עַמֵּי-הָאֲרָצוֹת, וְאָמְרוּ עַל כָּךְ חֲזַ"ל<div id="q1066" style="margin: 0;display: inline;border-bottom: 2px dashed #0000FF;">[1066]</div><div id="a1066" style="padding:3px;background-color:#CCCCCC;display:none;">פסחים מ"ט ע"ב.</div>: "תַּנְיָא הָיָה רַבִּי מֵאִיר אוֹמֵר: כָּל הַמַּשִּׂיא בִּתּוֹ לְעַם-הָאָרֶץ - כְּאִלּוּ כּוֹפְתָהּ וּמַנִּיחָה לִפְנֵי אֲרִי, מָה אֲרִי דּוֹרֵס וְאוֹכֵל וְאֵין לוֹ בֹּשֶׁת-פָּנִים, אַף עַם-הָאָרֶץ מַכֶּה וּבוֹעֵל וְאֵין לוֹ בֹּשֶׁת-פָּנִים".
ג. גַּם הָאִשָּׁה צְרִיכָה לְשַׁתֵּף עַצְמָהּ בַּהֲכָנוֹת אֵלּוּ כְּפִי דַרְכָּהּ בְּרֶמֶז וּבִצְנִיעוּת, וּכְפִי שֶׁאָמְרוּ חֲזַ"ל: "שֶׁהָאִשָּׁה תּוֹבַעַת בַּלֵּב, וְהָאִישׁ תּוֹבֵעַ בַּפֶּה – זוֹ הִיא מִדָּה טוֹבָה שֶׁבַּנָּשִׁים"<div id="q1067" style="margin: 0;display: inline;border-bottom: 2px dashed #0000FF;">[1067]</div><div id="a1067" style="padding:3px;background-color:#CCCCCC;display:none;">עירובין ק' ע"ב.</div>. וְרַב חִסְדָּא שֶׁהָיָה מֵחֲסִידֵי בָּבֶל<div id="q1068" style="margin: 0;display: inline;border-bottom: 2px dashed #0000FF;">[1068]</div><div id="a1068" style="padding:3px;background-color:#CCCCCC;display:none;">תענית כ"ג ע"ב.</div> צִוָּה לִבְנוֹתָיו (שֶׁהָיוּ נְשׂוּאוֹת לִגְדוֹלֵי הָאָמוֹרָאִים, רָבָא וְעוֹד<div id="q1069" style="margin: 0;display: inline;border-bottom: 2px dashed #0000FF;">[1069]</div><div id="a1069" style="padding:3px;background-color:#CCCCCC;display:none;">ברכות נ"ו ע"א, כתובות ס"ה ע"א.</div>) דֶּרֶךְ-אֶרֶץ, וּבֵין שְׁאָר הַדְרָכוֹתָיו אָמַר לָהֶן: תִּהְיוּ צְנוּעוֹת בִּפְנֵי בַעֲלֵיכֶן וְכוּ', לֹא תֹּאכְלוּ יָרָק (בָּצָל) בַּלַּיְלָה מִפְּנֵי רֵיחַ הַפֶּה, לֹא תֹּאכְלוּ בַּלַיְלָה דְּבָרִים הַמְבִיאִים לִידֵי הֲפָחָה וְכַדּוֹמֶה, לֹא תִּשְׁתּוּ שֵׁכָר בַּלַּיְלָה וְכוּ', "נָקִיט מַרְגְּנִיתָא בַּחֲדָא יְדֵהּ, וְכַוְרָא בַּחֲדָא יְדֵהּ - מַרְגְּנִיתָא אַחְוֵי לְהוּ, וְכַוְרָא לָא אַחְוֵי לְהוּ, עַד דְּמִצְטַעֲרָן, וְהָדַר אַחְוֵי לְהוּ". פֵּרוּשׁ: כְּשֶׁיִּרְצֶה בַּעֲלֵךְ לֶאֱחֹז מַרְגָּלִית (דַּדִּים) בְּיָדוֹ אַחַת, וְדָג קָטָן (אוֹתוֹ מָקוֹם) בְּיָדוֹ הָאַחֶרֶת – אֶת הַמַּרְגָּלִית תַּמְצִיאִי לוֹ, וְאֶת הַדָּג אַל תַּמְצִיאִי לוֹ מַהֵר, כְּדֵי שֶׁתִּרְבֶּה תַּאֲוָתוֹ וְחִבָּתוֹ, וְאַחַר-כָּךְ הַמְצִיאִי לוֹ<div id="q1070" style="margin: 0;display: inline;border-bottom: 2px dashed #0000FF;">[1070]</div><div id="a1070" style="padding:3px;background-color:#CCCCCC;display:none;">שבת ק"מ ע"ב, וע"פ רש"י שם.</div>.
ד. מִשָּׁעָה שֶׁנִּזְקְקוּ לְאוֹתוֹ מַעֲשֶׂה אֵין לָהֶם לְדַבֵּר בִּדְבָרִים אֲחֵרִים, כְּדֵי שֶׁלֹּא תִּתְעָרֵב דֵּעָה אַחֶרֶת בְּאוֹתוֹ מַעֲשֶׂה. וְאָמְרוּ חֲזַ"ל: "'מַגִּיד לְאָדָם מַה שֵּׂחוֹ'<div id="q1071" style="margin: 0;display: inline;border-bottom: 2px dashed #0000FF;">[1071]</div><div id="a1071" style="padding:3px;background-color:#CCCCCC;display:none;">עמוס ד, י"ג.</div> - אֲפִלּוּ שִׂיחָה קַלָּה שֶׁבֵּין אִישׁ לְאִשְׁתּוֹ מַגִּידִים לָאָדָם בִּשְׁעַת הַדִּין"<div id="q1072" style="margin: 0;display: inline;border-bottom: 2px dashed #0000FF;">[1072]</div><div id="a1072" style="padding:3px;background-color:#CCCCCC;display:none;">חגיגה ה' ע"ב.</div>. וְכָל זֶה דַּוְקָא בִּדְבָרִים אֲחֵרִים, אֲבָל בְּדִבְרֵי חִבָּה וְתַשְׁמִישׁ יָכוֹל לְדַבֵּר עִמָּהּ כָּל מַה שֶּׁיִּרְצֶה, וְאִם יֵשׁ צֹרֶךְ, חַיָּב לְרַצּוֹתָהּ בְּכָל דִּבְרֵי רִצּוּי וּפִיּוּס כְּדֵי שֶׁתִּתְיַשֵּׁב דַּעְתָּהּ<div id="q1073" style="margin: 0;display: inline;border-bottom: 2px dashed #0000FF;">[1073]</div><div id="a1073" style="padding:3px;background-color:#CCCCCC;display:none;">בעלי הנפש לראב"ד שער הקדושה.</div>. וְצָרִיךְ אָדָם לְהִזָּהֵר מְאֹד בְּדָבָר זֶה, שֶׁלֹּא לְדַבֵּר בְּעֵת הַתַּשְׁמִישׁ וְקֹדֶם לוֹ בִּדְבָרִים אֲחֵרִים, כִּי עָלוּל הוּא לִגְרֹם נֶזֶק לְבָנָיו אִם לֹא יַקְפִּיד בְּכָךְ<div id="q1074" style="margin: 0;display: inline;border-bottom: 2px dashed #0000FF;">[1074]</div><div id="a1074" style="padding:3px;background-color:#CCCCCC;display:none;">נדרים כ' ע"א.</div>.
ה. צָרִיךְ אָדָם לְהָכִין עַצְמוֹ לִקְדֻשָּׁה, שֶׁאֵין הַקְּדֻשָּׁה שׁוֹרָה אֶלָּא בְּמִי שֶׁמְּטַהֵר נַפְשׁוֹ וּמֵכִין עַצְמוֹ אֵלֶיהָ. וּמַדְרֵגוֹת רַבּוֹת בְּכָךְ, וְכָל אֶחָד יִלְמַד אֶת דִּבְרֵי הַקְּדֻשָּׁה הַמַּתְאִימִים לוֹ וּלְאִשְׁתּוֹ. כְּגוֹן "אִגֶּרֶת הַקֹּדֶשׁ" לָרַמְבַּ"ן, אוֹ שַׁעַר הַקְּדֻשָּׁה בְּ"בַעֲלֵי הַנֶּפֶשׁ" לָרַאֲבַ"ד, אוֹ בְּהִלְכוֹת דֵּעוֹת לָרַמְבַּ"ם, דִּבְרֵי פֵרוּשִׁים עַל הַתּוֹרָה בְּפָרָשַׁת קְדֹשִׁים, וְיֵשׁ הַמְכִינִים עַצְמָם בְּלִמּוּד אַחֵר<div id="q1075" style="margin: 0;display: inline;border-bottom: 2px dashed #0000FF;">[1075]</div><div id="a1075" style="padding:3px;background-color:#CCCCCC;display:none;">עי' כה"ח או"ח סי' ר"מ ס"ק ד'.</div>, וְכָל אֶחָד יַעֲלֶה בְּמַעֲלוֹתָיו הוּא.
ו. חֲשִׁיבוּת רַבָּה יֵשׁ לְהִתְקַדְּשׁוּת זוֹ, כִּי זֶרַע הָאָב וְהָאֵם מְקוֹרוֹ בְּמַחְשֶׁבֶת הָאָדָם, כַּיָּדוּעַ וְכַמֻּרְגָּשׁ. וְיֵדַע הָאָדָם, שֶׁכְּפִי מַה שֶּׁמִּתְקַדֵּשׁ הָאָדָם קֹדֶם הַתַּשְׁמִישׁ, כָּךְ יִהְיוּ בָּנָיו מְסֻגָּלִים לֶאֱמוּנָה וַעֲבוֹדַת ה'.
"וְהִנֵּה כְּשֶׁאָדָם מִתְחַבֵּר לְאִשְׁתּוֹ, אִם דִּמְיוֹנוֹ וּמַחְשְׁבוֹתָיו עֲסוּקִים בְּדִבְרֵי חָכְמָה וּבִינָה וּמִדּוֹת טוֹבוֹת וַהֲגוּנוֹת, הִנֵּה אוֹתוֹ הַדִּמְיוֹן אֲשֶׁר בְּמַחֲשַׁבְתּוֹ יֵשׁ לוֹ כֹּחַ לְצַיֵּר הַצּוּרָה בְּטִפַּת הַזֶּרַע, כְּדֵי שֶׁיִּהְיֶה מְדַמֶּה בִּשְׁעַת הַחִבּוּר בְּלִי סָפֵק, וְזֶה סוֹד 'וַיִּקַּח לוֹ יַעֲקֹב מַקַּל לִבְנֶה'" וְכוּ'<div id="q1076" style="margin: 0;display: inline;border-bottom: 2px dashed #0000FF;">[1076]</div><div id="a1076" style="padding:3px;background-color:#CCCCCC;display:none;">אגרת הקודש לרמב"ן פרק ה'.</div>. וּמְסַפֶּרֶת הַגְּמָרָא עַל רַבִּי יוֹחָנָן שֶׁיָּשַׁב בְּשַׁעֲרֵי-טְבִילָה (מִקְוֶה), אָמַר שֶׁכְּשֶׁיַּעֲלוּ בְּנוֹת-יִשְׂרָאֵל וְיֵצְאוּ מֵהַמִּקְוֶה יִסְתַּכְּלוּ בּוֹ, כְּדֵי שֶׁיִּהְיוּ לָהֶם בָּנִים טוֹבִים וְיָפִים כָּמוֹהוּ<div id="q1077" style="margin: 0;display: inline;border-bottom: 2px dashed #0000FF;">[1077]</div><div id="a1077" style="padding:3px;background-color:#CCCCCC;display:none;">ברכות כ' ע"א, מובא שם, וע"ע בזוהר פרשת קדושים, מובא בכה"ח ס"ק כ"א.</div>.
"צָרִיךְ כָּל אָדָם לְנַקּוֹת מַחְשְׁבוֹתָיו וְהִרְהוּרָיו וּלְזַכּוֹתָם בִּשְׁעַת הַתַּשְׁמִישׁ, וְלֹא יִהְיֶה חוֹשֵׁב בְּדִבְרֵי עֲבֵרָה וְזִמָּה, וְלֹא יַחְשֹׁב רַק בִּדְבָרִים קְדוֹשִׁים וּטְהוֹרִים"<div id="q1078" style="margin: 0;display: inline;border-bottom: 2px dashed #0000FF;">[1078]</div><div id="a1078" style="padding:3px;background-color:#CCCCCC;display:none;">אגרת הקודש לרמב"ן פרק ה'.</div>.
"וְכֵן רָאוּי לוֹ שֶׁיִּהְיֶה מְיַשֵּׁב דַּעַת אִשְׁתּוֹ וּמְשַׂמְּחָהּ וּמְכִינָהּ וּמַמְשִׁיכָהּ בִּדְבָרִים הַמְשַׂמְּחִים אֶת הַלֵּב, כְּדֵי שֶׁתִּהְיֶה מַסְכֶּמֶת לְמַחְשָׁבוֹת טְהוֹרוֹת וְזַכּוֹת, וְיִהְיוּ שְׁנֵיהֶם אֲחָדִים בִּדְבַר הַמִּצְוָה, כִּי אָז תִּתְקַשֵּׁר מַחֲשַׁבְתָּם כְּאֶחָד, וְתִהְיֶה שְׁכִינָה שְׁרוּיָה בֵּינֵיהֶם, וְיוֹלִידוּ בֵּן כְּפִי הַצּוּרָה הַטְּהוֹרָה שֶׁיְּצַיְּרוּ"22.
"וּלְפִיכָךְ, יֵשׁ לְךָ לְהַכְנִיסָהּ תְּחִלָּה בִּדְבָרִים מוֹשְׁכִים אֶת לִבָּהּ, וּמְיַשְּׁבִין אֶת דַּעְתָּהּ, וּמְשַׂמְּחִין אוֹתָהּ, כְּדֵי לִקְשֹׁר דַּעְתְּךָ בְּדַעְתָּהּ וְכַוָּנָתְךָ בְּכַוָּנָתָהּ, וְלוֹמַר דְּבָרִים קְצָתָם מַכְנִיסִין אוֹתָהּ בְּחֵשֶׁק וְחִבּוּר וְאַהֲבָה וְרָצוֹן, וּקְצָתָם מוֹשְׁכִים אוֹתָהּ לְיִרְאַת שָׁמַיִם וְלַחֲסִידוּת וְדֶרֶךְ צְנִיעוּת וְכוּ'"<div id="q1079" style="margin: 0;display: inline;border-bottom: 2px dashed #0000FF;">[1079]</div><div id="a1079" style="padding:3px;background-color:#CCCCCC;display:none;">אגרת הקודש לרמב"ן פרק ו'.</div>.
"סוֹף דָּבָר, כְּשֶׁתִּרְאֶה בְּעַצְמְךָ שֶׁאַתָּה רָאוּי לְשַׁמֵּשׁ מִטָּתְךָ, עֲשֵׂה שֶׁתְּהֵא דַּעַת אִשְׁתְּךָ מַסְכֶּמֶת עִם דַּעְתְּךָ, וְאַל תְּמַהֵר לְעוֹרֵר תַּאֲוָתְךָ, כְּדֵי שֶׁתִּתְיַשֵּׁב דַּעַת אִשְׁתְּךָ וְתִכָּנֵס דֶּרֶךְ אַהֲבָה וְרָצוֹן בְּעִנְיָן שֶׁתַּזְרִיעַ הִיא תְּחִלָּה וְכוּ'"23.
ז. יֵשׁ הַנוֹהֲגִים מִנְהַג-חֲסִידוּת לִטֹּל יְדֵיהֶם קֹדֶם הַתַּשְׁמִישׁ כְּדֵי לַעֲשׂוֹתוֹ בִּקְדֻשָּׁה וְטָהֳרָה<div id="q1080" style="margin: 0;display: inline;border-bottom: 2px dashed #0000FF;">[1080]</div><div id="a1080" style="padding:3px;background-color:#CCCCCC;display:none;">כה"ח סי' ר"מ ס"ק נ"ז.</div>. וְיֵשׁ הַנּוֹהֲגִים שֶׁגַּם הַבַּעַל יִטְבֹּל מִטֻּמְאַת קֶרִי בַּיּוֹם שֶׁאִשְׁתּוֹ טוֹבֶלֶת טְבִילַת-מִצְוָה אוֹ שֶׁרוֹצֶה לְשַׁמֵּשׁ<div id="q1081" style="margin: 0;display: inline;border-bottom: 2px dashed #0000FF;">[1081]</div><div id="a1081" style="padding:3px;background-color:#CCCCCC;display:none;">טהרת ישראל סי' ר"מ ס"ק כ' בשם השל"ה, חופת חתנים לר' רפאל מילדולה סי' ו'.</div>.
ח. טוֹב שֶׁבְּעוֹד יָדָיו נְקִיּוֹת יֹאמַר פָּסוּק "וִיהִי נֹעַם וְכוּ'", וּבִשְׁעַת מַעֲשֶׂה יְכַוֵּן רַק תֵּבוֹת אֵלּוּ: "לְשֵׁם יִחוּד קוּדְשָׁא-בְּרִיךְ-הוּא וּשְׁכִינְתֵּהּ"<div id="q1082" style="margin: 0;display: inline;border-bottom: 2px dashed #0000FF;">[1082]</div><div id="a1082" style="padding:3px;background-color:#CCCCCC;display:none;">הוד יוסף לרי"ח סי' ע"ח.</div>.
ט. יֵשׁ הַנּוֹהֲגִים לוֹמַר "לְשֵׁם יִחוּד קוּדְשָׁא-בְּרִיךְ-הוּא וּשְׁכִינְתֵּהּ, הֲרֵינִי מְקַיֵּם מִצְוַת עוֹנָה 'וְעוֹנָתָהּ לֹא יִגְרָע' וּלְכַוֵּן לְהַמְשִׁיךְ נְשָׁמָה קְדוֹשָׁה".
וְיֵשׁ הַנּוֹהֲגִים לוֹמַר "מִזְמוֹר לְדָוִד ה' רֹעִי לֹא אֶחְסָר" וְכוּ'<div id="q1083" style="margin: 0;display: inline;border-bottom: 2px dashed #0000FF;">[1083]</div><div id="a1083" style="padding:3px;background-color:#CCCCCC;display:none;">כה"ח סי' ר"מ ס"ק ס"ד-ס"ה.</div>.
וְיֵשׁ הַנּוֹהֲגִים לוֹמַר "לְשֵׁם יִחוּד" הָאָרֹךְ, וְזֶה נֻסָּחוֹ:
"לְשֵׁם יִחוּד קוּדְשָׁא-בְּרִיךְ-הוּא וּשְׁכִינְתֵּהּ וְכוּ', הֲרֵינִי מוּכָן וּמְזֻמָּן לְקַיֵּם מִצְוַת הַזִּוּוּג לְהִזְדַּוֵּג עִם אִשְׁתִּי לְדָבְקָא גּוּפָא בְּגוּפָא, כַּכָּתוּב: "וְדָבַק בְּאִשְׁתּוֹ וְהָיוּ לְבָשָׂר אֶחָד"<div id="q1084" style="margin: 0;display: inline;border-bottom: 2px dashed #0000FF;">[1084]</div><div id="a1084" style="padding:3px;background-color:#CCCCCC;display:none;">בראשית ב', כ"ד.</div>, לְתַקֵּן שֹׁרֶשׁ מִצְוָה זוֹ בְּמָקוֹם עֶלְיוֹן. וִיהִי רָצוֹן מִלְּפָנֶיךָ ה' אֱלֹהֵינוּ וֵאלֹהֵי אֲבוֹתֵינוּ, שֶׁתִּתֶּן לִי וּלְאִשְׁתִּי כֹּחַ וִיכֹלֶת וְעֵזֶר וְסִיּוּעַ וַהֲכָנָה בְּזִוּוּג זֶה, לְהַמְשִׁיךְ שֶׁפַע רַב וּבְרָכָה מִמְּקוֹר הָעֶלְיוֹן לְכָל הָעוֹלָמוֹת הַקְּדוֹשִׁים וּלְנַפְשֵׁנוּ רוּחֵנוּ וְנִשְׁמָתֵנוּ, וּכְשֵׁם שֶׁזָּכוּ רָחֵל וְלֵאָה, אֲשֶׁר בָּנוּ שְׁתֵּיהֶן אֶת בֵּית-יִשְׂרָאֵל, לְהוֹלִיד בָּנִים צַדִּיקִים וַחֲכָמִים וּנְבוֹנִים וּתְמִימִים וִישָׁרִים וְטוֹבִים, כֵּן תּוֹלִיד לִי אִשְׁתִּי בָּנִים צַדִּיקִים וַחֲכָמִים וּנְבוֹנִים וַחֲזָקִים, וְיִזְכּוּ לְזִקְנָה וְשֵׂיבָה, וְנִשְׂמַח אֲנִי וְאִשְׁתִּי בָּהֶם וּבִבְנֵיהֶם וּבִבְנֵי-בְנֵיהֶם, וְיִזְכּוּ לִנְשָׁמָה קְדוֹשָׁה עֶלְיוֹנָה חֲצוּבָה מִמָּקוֹר עֶלְיוֹן. וּכְשֵׁם שֶׁעָשִׂיתָ עֵזֶר וְסִיּוּעַ בְּזִוּוּג יַעֲקֹב וְלֵאָה, כַּכָּתוּב: "וַיִּשְׁכַּב עִמָּהּ בַּלַּיְלָה הוּא... וַתַּהַר וַתֵּלֶד לְיַעֲקֹב בֵּן חֲמִישִׁי... וַתִּקְרָא שְׁמוֹ יִשָּׂשכָר"<div id="q1085" style="margin: 0;display: inline;border-bottom: 2px dashed #0000FF;">[1085]</div><div id="a1085" style="padding:3px;background-color:#CCCCCC;display:none;">בראשית ל', ט"ז-י"ח.</div>, וְזָכָה לִהְיוֹת הוּא וְזַרְעוֹ חֲכָמִים וּנְבוֹנִים בַּתּוֹרָה, כַּכָּתוּב: "וּמִבְּנֵי יִשָּׂשכָר יוֹדְעֵי בִינָה לָעִתִּים"<div id="q1086" style="margin: 0;display: inline;border-bottom: 2px dashed #0000FF;">[1086]</div><div id="a1086" style="padding:3px;background-color:#CCCCCC;display:none;">דברי הימים-א' י"ב, ל"ג.</div>, כֵּן יִהְיֶה עַתָּה עֵת רָצוֹן וְתַעַזְרֵנִי וּתְסַיְּעֵנִי בְּזִוּוּג זֶה שֶׁאֲנִי מִזְדַּוֵּג וְשׁוֹכֵב עִם אִשְׁתִּי וְיַעֲלֶה לְפָנֶיךָ כְּאִלּוּ כִּוַּנְתִּי בְּכָל הַכַּוָּנוֹת הָרְאוּיוֹת לְכַוֵּן, "וִיהִי נֹעַם ה' אֱלֹהֵינוּ עָלֵינוּ וּמַעֲשֵׂה יָדֵינוּ כּוֹנְנָה עָלֵינוּ וּמַעֲשֵׂה יָדֵינוּ כּוֹנְנֵהוּ" (תהלים צ, יז)<div id="q1087" style="margin: 0;display: inline;border-bottom: 2px dashed #0000FF;">[1087]</div><div id="a1087" style="padding:3px;background-color:#CCCCCC;display:none;">"לשון חכמים" ח"ב סי' כ"ד.</div>.
יֶשְׁנָם עוֹד נֻסָּחִים בְּסִפְרֵי-תְפִלּוֹת שׁוֹנִים<div id="q1088" style="margin: 0;display: inline;border-bottom: 2px dashed #0000FF;">[1088]</div><div id="a1088" style="padding:3px;background-color:#CCCCCC;display:none;">סידור בית יעקב חדר המיטות, מיטות הכסף, עבודת הקודש ועוד.</div>.
י. יֵשׁ גַּם לָאִשָּׁה נֻסְחֵי-תְפִלָּה שׁוֹנִים:
"יְהִי רָצוֹן מִלְּפָנֶיךָ, שֶׁתַּשְׁרֶה שְׁכִינָתְךָ בֵּינִי וּבֵין בַּעְלִי וּתְיַחֵד עָלֵינוּ שִׁמְךָ הַקָּדוֹשׁ, וְתַכְנִיס בְּלִבֵּנוּ רוּחַ טָהֳרָה וּקְדֻשָּׁה, וְתַרְחִיק מִמֶּנּוּ כָּל מַחְשָׁבוֹת וְהִרְהוּרִים רָעִים, וְתִתֵּן לָנוּ נֶפֶשׁ זַכָּה וּבָרָה בֵּינִי וּבֵין בַּעֲלִי, וְלֹא נִתֵּן עֵינֵינוּ אֲנַחְנוּ שְׁנֵינוּ בְּשׁוּם אָדָם בָּעוֹלָם, כִּי אִם עֵינִי בְּבַעְלִי, וְעֵינֵי בַעֲלִי בִּי, וְיִהְיֶה בְּעֵינַי כְּאִלּוּ אֵין אָדָם טוֹב וְיָפֶה וּבַעַל-חֵן בָּעוֹלָם כְּמוֹ בַּעֲלִי, כַּדָּבָר שֶׁנֶּאֱמַר "שִׁמְעִי בַת וּרְאִי, וְהַטִּי אָזְנֵךְ וְשִׁכְחִי עַמֵּךְ וּבֵית אָבִיךְ"<div id="q1089" style="margin: 0;display: inline;border-bottom: 2px dashed #0000FF;">[1089]</div><div id="a1089" style="padding:3px;background-color:#CCCCCC;display:none;">תהלים מ"ה, י"א.</div>, וְכֵן יִהְיֶה בְּעֵינֵי בַעֲלִי כְּאִלּוּ אֵין אִשָּׁה יָפָה וּבַעֲלַת-חֵן וַהֲגוּנָה בָּעוֹלָם כָּמוֹנִי, וְיִהְיוּ כָל מַחְשְׁבוֹתָיו בִּי וְלֹא בְשׁוּם בְּרִיָּה אַחֶרֶת בָּעוֹלָם, כַּדָּבָר שֶׁנֶּאֱמַר: "יָפְיָפִיתָ מִבְּנֵי אָדָם, הוּצַק חֵן בְּשִׂפְתוֹתֶיךָ"<div id="q1090" style="margin: 0;display: inline;border-bottom: 2px dashed #0000FF;">[1090]</div><div id="a1090" style="padding:3px;background-color:#CCCCCC;display:none;">שם, ג'.</div>, וְנֶאֱמַר: "וְיִתְאָו הַמֶּלֶךְ יָפְיֵךְ"<div id="q1091" style="margin: 0;display: inline;border-bottom: 2px dashed #0000FF;">[1091]</div><div id="a1091" style="padding:3px;background-color:#CCCCCC;display:none;">שם י"ב.</div>, וְנֶאֱמַר: "עַל כֵּן יַעֲזָב אִישׁ אֶת אָבִיו וְאֶת אִמּוֹ וְדָבַק בְּאִשְׁתּוֹ וְהָיוּ לְבָשָׂר אֶחָד"<div id="q1092" style="margin: 0;display: inline;border-bottom: 2px dashed #0000FF;">[1092]</div><div id="a1092" style="padding:3px;background-color:#CCCCCC;display:none;">בראשית ב', כ"ד.</div>.
וִיהִי רָצוֹן מִלְּפָנֶיךָ הָאֱלֹהִים, שֶׁיִּהְיֶה זִוּוּגֵנוּ עוֹלֶה יָפֶה, זִוּוּג הָגוּן שֶׁל יִרְאַת שָׁמַיִם וְיִרְאַת חֵטְא, זִוּוּג שֶׁל בָּנִים הֲגוּנִים, צַדִּיקִים, תְּמִימִים וִישָׁרִים. זִוּוּג שֶׁל זֶרַע שֶׁל קַיָּמָא, זִוּוג שֶׁל בְּרָכָה, כַּדָּבָר שֶׁנֶּאֱמַר "ה' זְכָרָנוּ יְבָרֵךְ, יְבָרֵךְ אֶת בֵּית יִשְׂרָאֵל" וְכוּ'<div id="q1093" style="margin: 0;display: inline;border-bottom: 2px dashed #0000FF;">[1093]</div><div id="a1093" style="padding:3px;background-color:#CCCCCC;display:none;">תהלים קט"ו, י"ב, ועי' חופת חתנים לר' רפאל מילדולה סי' ו'.</div>.
<h3>כִּוּוּן הַמִּטָּה</h3>
יא. "תַּנְיָא אַבָּא בִּנְיָמִין אוֹמֵר: עַל שְׁנֵי דְבָרִים הָיִיתִי מִצְטַעֵר כָּל יָמַי וכו', עַל מִטָּתִי שֶׁתְּהֵא נְתוּנָה בֵּין צָפוֹן לְדָרוֹם" וְכוּ'. "וְאָמַר רַבִּי יִצְחָק: כָּל הַנּוֹתֵן מִטָּתוֹ בֵּין צָפוֹן לְדָרוֹם, הַוְיָן לֵהּ בָּנִים זְכָרִים"<div id="q1094" style="margin: 0;display: inline;border-bottom: 2px dashed #0000FF;">[1094]</div><div id="a1094" style="padding:3px;background-color:#CCCCCC;display:none;">ברכות ה' ע"ב, שו"ע או"ח סי' ר"מ סעי' י"ז וסי' ג' סעי' ו'.</div>. וְהַמְקֻבָּלִים כָּתְבוּ, שֶׁיֵּשׁ לָהֶם לִהְיוֹת כְּבִשְׁעַת בְּרִיָּתוֹ שֶׁל אָדָם, וּכְשִׁעוּר קוֹמָה שֶׁל מַעְלָה, רֹאשׁוֹ לַמִּזְרָח וְרַגְלָיו לַמַּעֲרָב<div id="q1095" style="margin: 0;display: inline;border-bottom: 2px dashed #0000FF;">[1095]</div><div id="a1095" style="padding:3px;background-color:#CCCCCC;display:none;">כה"ח סי' ר"מ ס"ק צ"ה.</div>. וּמַסְבִּירִים "בֵּין צָפוֹן לְדָרוֹם" – שֶׁבְּעֵת תַּשְׁמִישׁ יְהֵא רֹאשׁוֹ לַמִּזְרָח, יַד יְמִינוֹ לַדָּרוֹם וּשְׂמֹאלוֹ לַצָּפוֹן, וְאִשְׁתּוֹ תְּהֵא רֹאשָׁהּ לַמִּזְרָח, יַד יְמִינָהּ לַצָּפוֹן וּשְׂמֹאלָהּ לַדָּרוֹם.
גַּם בֵּין הַפּוֹסְקִים יֵשׁ מַחֲלֹקֶת, לָכֵן כָּל מַה שֶּׁיַעֲשֶׂה אָדָם יֶשׁ בּוֹ מַעֲלָה. לַנּוֹהֲגִים כַּמְקֻבָּלִים, הֶעָדִיף בְּיוֹתֵר רֹאשׁוֹ לַמִּזְרָח וְרַגְלָיו לַמַּעֲרָב. וְאִם אִי-אֶפְשָׁר, יְשַׁמֵּשׁ כְּשֶׁרֹאשׁוֹ לַצָּפוֹן וְרַגְלָיו לַדָּרוֹם. וְאִם אִי-אֶפְשָׁר, יְשַׁמֵּשׁ כְּשֶׁרֹאשׁוֹ לַדָּרוֹם וְרַגְלָיו לַצָּפוֹן. וְלֹא יְשַׁמֵּשׁ כְּשֶׁרַגְלָיו לַמִּזְרָח. וּמִי שֶׁאֵינוֹ יָכוֹל לְסַדֵּר אֶת מִטָּתוֹ בְּאַחַת מֵהַצּוּרוֹת דִּלְעֵיל, יֵשׁ לוֹ לְהִזָּהֵר וּלְשַׁנּוֹת אֶת כִּוּוּן שְׁכִיבָתוֹ בִּזְמַן הַתַּשְׁמִישׁ שֶׁלֹּא תִּהְיֶינָה רַגְלָיו לַמִּזְרָח. לַנּוֹהֲגִים כַּפְּשָׁט, הֶעָדִיף בְּיוֹתֵר רֹאשׁוֹ לַצָּפוֹן. וְאִם אִי-אֶפְשָׁר, יְהֵא רֹאשׁוֹ לַדָּרוֹם. וְאִם אִי-אֶפְשָׁר, יְשַׁמֵּשׁ כְּשֶׁרֹאשׁוֹ לַמַּעֲרָב. וְאִם אִי-אֶפְשָׁר, יְשַׁמֵּשׁ כְּשֶׁרֹאשׁוֹ לַמִּזְרָח<div id="q1096" style="margin: 0;display: inline;border-bottom: 2px dashed #0000FF;">[1096]</div><div id="a1096" style="padding:3px;background-color:#CCCCCC;display:none;">עי' שו"ע או"ח סי' ג' סעי' ו' וכה"ח שם ס"ק ט"ז, וט"ז ומשנ"ב שם.</div> (אֶת כִּוּוּן הַמִּטָּה יֵשׁ לְכַוֵּן לְפִי רוּחוֹת הָעוֹלָם, דְּהַיְנוּ רֹאשׁוֹ לַמִּזְרָח אוֹ לַצָּפוֹן וְכַדּוֹמֶה, וְלֹא לְפִי כִּוּוּן יְרוּשָׁלַיִם<div id="q1097" style="margin: 0;display: inline;border-bottom: 2px dashed #0000FF;">[1097]</div><div id="a1097" style="padding:3px;background-color:#CCCCCC;display:none;">עי' במעשה אליהו סי' ש"א ובקונטרס בין זרועות עולם שם.</div>).
<h2>פֶּרֶק כא - בְּנֵי תֵשַׁע מִדּוֹת</h2>
א. "וּבָרוֹתִי מִכֶּם הַמֹּרְדִים וְהַפּוֹשְׁעִים בִּי"<div id="q1098" style="margin: 0;display: inline;border-bottom: 2px dashed #0000FF;">[1098]</div><div id="a1098" style="padding:3px;background-color:#CCCCCC;display:none;">יחזקאל כ', ל"ח.</div> - אֵלּוּ בְּנֵי תֵשַׁע מִדּוֹת: א. בְּנֵי אֲנוּסָה. ב. בְּנֵי שְׂנוּאָה. ג. בְּנֵי נִדּוּי. ד. בְּנֵי תְמוּרָה. ה. בְּנֵי מוֹרֶדֶת. ו. בְּנֵי שִׁכְרוּת. ז. בְּנֵי גְרוּשַׁת-הַלֵּב. ח. בְּנֵי עִרְבּוּבְיָה. ט. בְּנֵי חֲצוּפָה. י. וְיֵשׁ אוֹמְרִים אַף בְּנֵי יְשֵׁנָה. מִכָּאן אָמְרוּ: עֲשָׂרָה הֵם כְּמַמְזֵרִים וְאֵינָם מַמְזֵרִים<div id="q1099" style="margin: 0;display: inline;border-bottom: 2px dashed #0000FF;">[1099]</div><div id="a1099" style="padding:3px;background-color:#CCCCCC;display:none;">נדרים כ' ע"ב, מסכת כלה רבה פ"א, וע"ש תחילת פ"ב, שו"ע או"ח סי' ר"מ סעי' ג'.</div>. וְאַף שֶׁלֹּא נִקְבַּע גּוֹרָלָם שֶׁל בָּנִים אֵלּוּ לִמְרִידָה וּפְשִׁיעָה, מִכָּל-מָקוֹם נוֹטִים הֵם לְכָךְ, וְתִקְשֶׁה עֲלֵיהֶם עֲבוֹדַת ה'<div id="q1100" style="margin: 0;display: inline;border-bottom: 2px dashed #0000FF;">[1100]</div><div id="a1100" style="padding:3px;background-color:#CCCCCC;display:none;">עי' תניא פרק ב'.</div>.
ב. (א) בְּנֵי אֲנוּסָה - הַבָּא עַל אִשְׁתּוֹ בְּאֹנֶס. וְלָאו דַּוְקָא בְּאֹנֶס, אֶלָּא גַּם אִם אֵינָהּ מְרֻצָּה כָּל כָּךְ. לָכֵן יְפַיֵּס וְאַחַר-כָּךְ יִבְעֹל<div id="q1101" style="margin: 0;display: inline;border-bottom: 2px dashed #0000FF;">[1101]</div><div id="a1101" style="padding:3px;background-color:#CCCCCC;display:none;">כה"ח סי' ר"מ ס"ק ל'.</div>, כְּשֵׁם שֶׁלָּמַדְנוּ "דֶּרֶךְ-אֶרֶץ" מִתַּרְנְגוֹל שֶׁמְּפַיֵּס וְאַחַר-כָּךְ בּוֹעֵל (עַיֵּן פֶּרֶק כ' סָעִיף ב').
(ב) בְּנֵי שְׂנוּאָה - הַבָּא עַל אִשְׁתּוֹ בְּשָׁעָה שֶׁשּׂוֹנְאָהּ, אַף-עַל-פִּי שֶׁבְּדֶרֶךְ-כְּלָל הוּא אוֹהֲבָהּ. אֲבָל אִם הִיא רְצוּיָה בִּשְׁעַת תַּשְׁמִישׁ, אַף-עַל-פִּי שֶׁהִיא בְּדֶרֶךְ-כְּלָל שְׂנוּאָה - מֻתָּר<div id="q1102" style="margin: 0;display: inline;border-bottom: 2px dashed #0000FF;">[1102]</div><div id="a1102" style="padding:3px;background-color:#CCCCCC;display:none;">כה"ח סי' ר"מ ס"ק ל"א.</div>, וּבִלְבַד שֶׁלֹּא יְהֵא בְּדַעְתּוֹ לְגָרְשָׁהּ. וְאִם אֵינוֹ אוֹהֲבָהּ כָּל כָּךְ, רַק שֶׁאֵינוֹ שׂוֹנְאָהּ - מֻתֶּרֶת, וּכְמוֹ שֶׁהָיְתָה לֵאָה לְגַבֵּי רָחֵל, שֶׁכָּתוּב "וַיֶּאֱהַב גַּם אֶת רָחֵל מִלֵּאָה"<div id="q1103" style="margin: 0;display: inline;border-bottom: 2px dashed #0000FF;">[1103]</div><div id="a1103" style="padding:3px;background-color:#CCCCCC;display:none;">בראשית כ"ט, ל'.</div>.
(ג) בְּנֵי נִדּוּי (בְּנֵי נִדָּה) - הַבָּא עַל אִשְׁתּוֹ כְּשֶׁהוּא אוֹ הִיא בְּנִדּוּי, שֶׁאָסְרוּ עֲלֵיהֶם תַּשְׁמִישׁ הַמִּטָּה<div id="q1104" style="margin: 0;display: inline;border-bottom: 2px dashed #0000FF;">[1104]</div><div id="a1104" style="padding:3px;background-color:#CCCCCC;display:none;">כה"ח סי' ר"מ ס"ק ל"ב.</div>. יֵשׁ מְפָרְשִׁים "בְּנֵי נִדּוּי" - "בְּנֵי נִדָּה", שֶׁאַף-עַל-פִּי שֶׁבֶּן הַנִּדָּה אֵינוֹ מַמְזֵר, מִכָּל מָקוֹם-פָּגוּם הֲוֵי, וּבִכְלַל הַמּוֹרְדִים וְהַפּוֹשְׁעִים הוּא<div id="q1105" style="margin: 0;display: inline;border-bottom: 2px dashed #0000FF;">[1105]</div><div id="a1105" style="padding:3px;background-color:#CCCCCC;display:none;">באור הלכה סי' ר"מ ד"ה בני נידוי.</div>.
אָסוּר לָבוֹא עַל אִשְׁתּוֹ כְּשֶׁהוּא אוֹ הִיא אֲבֵלִים תּוֹךְ שִׁבְעָה יָמִים לַאֲבֵלוּתָם<div id="q1106" style="margin: 0;display: inline;border-bottom: 2px dashed #0000FF;">[1106]</div><div id="a1106" style="padding:3px;background-color:#CCCCCC;display:none;">שו"ע יו"ד סי' שפ"ג סעי' א'.</div> (דַּהֲוֵי כִּבְנֵי נִדּוּי).
(ד) בְּנֵי תְמוּרָה - אָדָם שֶׁיֵּשׁ לוֹ שְׁתֵּי נָשִׁים וּבָא עַל אַחַת מֵהֶן וְחָשַׁב שֶׁזּוֹ הַשְּׁנִיָּה, וְכֵן אִם בָּא עַל אִשְׁתּוֹ וְחָשַׁב עַל אִשָּׁה אַחֶרֶת שֶׁאֵינָהּ אִשְׁתּוֹ<div id="q1107" style="margin: 0;display: inline;border-bottom: 2px dashed #0000FF;">[1107]</div><div id="a1107" style="padding:3px;background-color:#CCCCCC;display:none;">נדרים כ' ע"ב, ושו"ע או"ח שם.</div>. בִּמְיֻחָד חָמוּר הַדָּבָר, אִם בִּשְׁעַת הַזִּוּוּג חוֹשֵׁב הוּא עַל אַחֶרֶת שֶׁאֵינָהּ מִזֶּרַע יִשְׂרָאֵל<div id="q1108" style="margin: 0;display: inline;border-bottom: 2px dashed #0000FF;">[1108]</div><div id="a1108" style="padding:3px;background-color:#CCCCCC;display:none;">כה"ח סי' ר"מ ס"ק ל"ג-ל"ד.</div>.
(ה) בְּנֵי מוֹרֶדֶת (בְּנֵי מְרִיבָה) - הַבָּא עַל אִשְׁתּוֹ שֶׁאֵינָהּ רוֹצָה בּוֹ כְּבַעַל, וְאַף-עַל-פִּי שֶׁבִּשְׁעַת הַבִּיאָה הִיא מִתְרַצֵּית לוֹ לְבִיאָה, מִפְּנֵי שֶׁאֵין בִּיאָה זוֹ לְקֵרוּב וּלְשָׁלוֹם, אֶלָּא לִזְנוּת. אֲבָל אִם הִתְרַצְּתָה לוֹ לְגַמְרֵי אַגַּב הַבִּיאָה, וְרוֹצָה בוֹ כְּבַעַל - אֵין בָּנָיו בְּנֵי מוֹרֶדֶת<div id="q1109" style="margin: 0;display: inline;border-bottom: 2px dashed #0000FF;">[1109]</div><div id="a1109" style="padding:3px;background-color:#CCCCCC;display:none;">כה"ח שם ס"ק ל"ה, טהרת ישראל ס"ק כ"ו.</div>.
וְיֵשׁ מְפָרְשִׁים "בְּנֵי מוֹרֶדֶת" - "בְּנֵי מְרִיבָה", שֶׁהַמִּתְקוֹטֵט עִם אִשְׁתּוֹ יוֹמָם וָלַיְלָה, אָסוּר לוֹ לָבוֹא עָלֶיהָ, שֶׁהַבִּיאָה הַהִיא אֵינָהּ אֶלָּא זְנוּת, שֶׁאֵינָהּ בָּאָה מִתּוֹךְ אַהֲבָה, וּבָנָיו שֶׁיִּוָּלְדוּ מֵאוֹתָהּ בִּיאָה הֵם בִּכְלַל הַמּוֹרְדִים וְהַפּוֹשְׁעִים<div id="q1110" style="margin: 0;display: inline;border-bottom: 2px dashed #0000FF;">[1110]</div><div id="a1110" style="padding:3px;background-color:#CCCCCC;display:none;">בעלי הנפש לראב"ד שער הקדושה.</div>.
(ו) בְּנֵי שִׁכְרוּת - הַבָּא עַל אִשְׁתּוֹ כְּשֶׁהוּא אוֹ הִיא שִׁכּוֹרִים וְאֵין בָּהֶם כַּוָּנַת אַהֲבָה. וְדַוְקָא שִׁכּוֹרִים שֶׁנִּתְבַּלְבְּלָה דַּעְתָּם, אֲבָל אִם שָׁתוּ מְעַט וְהִתְבַּסְּמוּ - אֵין בְּכָךְ אִסּוּר<div id="q1111" style="margin: 0;display: inline;border-bottom: 2px dashed #0000FF;">[1111]</div><div id="a1111" style="padding:3px;background-color:#CCCCCC;display:none;">בעלי הנפש לראב"ד שער הקדושה, כה"ח שם ס"ק ל"ו.</div>. לָכֵן יִזָּהֲרוּ הֶחָתָן וְהַכַּלָּה בְּיוֹם חֻפָּתָם שֶׁלֹּא לִשְׁתּוֹת מַשְׁקָאוֹת חֲרִיפִים וּמְשַׁכְּרִים, כְּדֵי שֶׁיִּשְׁמְרוּ עַל דֵּעָה צְלוּלָה לְבִיאַת-מִצְוָה.
(ז) בְּנֵי גְרוּשַׁת-הַלֵּב - הַבָּא עַל אִשְׁתּוֹ וּבְדַעְתּוֹ לְגָרְשָׁהּ, וְאַף-עַל-פִּי שֶׁהוּא אוֹהֲבָהּ כָּעֵת וְהִיא מִתְרַצֵּית לוֹ<div id="q1112" style="margin: 0;display: inline;border-bottom: 2px dashed #0000FF;">[1112]</div><div id="a1112" style="padding:3px;background-color:#CCCCCC;display:none;">כה"ח סי' ר"מ ס"ק ל"ז.</div>. וְדַוְקָא שֶׁאֵינָהּ יוֹדַעַת מִכַּוָּנוֹתָיו, מִשּׁוּם שֶׁנֶּאֱמַר "אַל-תַּחֲרֹשׁ עַל-רֵעֲךָ רָעָה וְהוּא-יוֹשֵׁב לָבֶטַח אִתָּךְ"<div id="q1113" style="margin: 0;display: inline;border-bottom: 2px dashed #0000FF;">[1113]</div><div id="a1113" style="padding:3px;background-color:#CCCCCC;display:none;">משלי ג', כ"ט.</div>, אֲבָל אִם יוֹדַעַת וּמִתְרַצֵּית לוֹ, מֻתָּר<div id="q1114" style="margin: 0;display: inline;border-bottom: 2px dashed #0000FF;">[1114]</div><div id="a1114" style="padding:3px;background-color:#CCCCCC;display:none;">גיטין צ' ע"א, בית שמואל אה"ע סי' כ"ה ס"ק ט'.</div> (וּבִלְבַד שֶׁאֵינָם שׂוֹנְאִים זֶה לָזֶה).
(ח) בְּנֵי עִרְבּוּבְיָה - הַבָּא עַל אִשְׁתּוֹ וְחוֹשֵׁב עַל אִשָּׁה אַחֶרֶת, אוֹ אִשָּׁה הַחוֹשֶׁבֶת בִּשְׁעַת בִּיאָה עַל אִישׁ אַחֵר<div id="q1115" style="margin: 0;display: inline;border-bottom: 2px dashed #0000FF;">[1115]</div><div id="a1115" style="padding:3px;background-color:#CCCCCC;display:none;">כה"ח סי' ר"מ ס"ק ל"ח.</div>. לָכֵן לֹא יְשַׁמְּשׁוּ בִּתְחִלַּת הַלַּיְלָה אוֹ בְּסוֹפוֹ וּבְשָׁעָה שֶׁשּׁוֹמְעִים קוֹלוֹת בְּנֵי-אָדָם, כְּדֵי שֶׁלֹּא יָבוֹאוּ לַחְשֹׁב עַל אֲחֵרִים<div id="q1116" style="margin: 0;display: inline;border-bottom: 2px dashed #0000FF;">[1116]</div><div id="a1116" style="padding:3px;background-color:#CCCCCC;display:none;">שו"ע סי' ר"מ סעי' ז'.</div>. מִי שֶׁאֵינוֹ בָּטוּחַ בִּיכָלְתּוֹ לְיַחֵד מַחֲשַׁבְתּוֹ בְּאִשְׁתּוֹ, אֵין לוֹ לְהַאֲרִיךְ בְּתַשְׁמִישׁ (אַף-עַל-פִּי שֶׁבְּדֶרֶךְ-כְּלָל רָאוּי לְהַאֲרִיךְ, כְּדֵי שֶׁאִשְׁתּוֹ תַּזְרִיעַ תְּחִלָּה, כְּדִלְקַמָּן)<div id="q1117" style="margin: 0;display: inline;border-bottom: 2px dashed #0000FF;">[1117]</div><div id="a1117" style="padding:3px;background-color:#CCCCCC;display:none;">כה"ח סי' ר"מ ס"ק נ"ט.</div>. לָכֵן גַּם לֹא יְשׂוֹחֲחוּ בִּשְׁאָר דְּבָרִים, לֹא בִּשְׁעַת הַתַּשְׁמִישׁ וְלֹא קֹדֶם לָכֵן, כְּדֵי שֶׁלֹּא יִתְּנוּ דַּעְתָּם בַּאֲחֵרִים. אֲבָל דִּבְרֵי אַהֲבָה וְחִבָּה וְרִצּוּי רְצוּיִים הֵם, כְּדִלְעֵיל. וְאִם הָיָה לוֹ כַּעַס עִמָּהּ, אָסוּר לוֹ לְשַׁמֵּשׁ עַד שֶׁיְּפַיְּסֶנָּה בִּדְבָרִים אֵלֶּה<div id="q1118" style="margin: 0;display: inline;border-bottom: 2px dashed #0000FF;">[1118]</div><div id="a1118" style="padding:3px;background-color:#CCCCCC;display:none;">שו"ע סי' ר"מ סעי' ט', י'.</div>.
(ט) בְּנֵי חֲצוּפָה - אָסוּר לָאָדָם לָבוֹא עַל אִשְׁתּוֹ כְּשֶׁתָּבְעָה אוֹתוֹ לְתַשְׁמִישׁ בַּפֶּה. אֲבָל מִי שֶׁאִשְׁתּוֹ מְרַצָּה אוֹתוֹ בְּלָשׁוֹן נְקִיָּה כְּלֵאָה אִמֵּנוּ, אוֹ שֶׁמְּקַשֶּׁטֶת עַצְמָהּ כְּדֵי שֶׁיִתֵּן דַּעְתּוֹ עָלֶיהָ - חַיָּב לְשַׂמְּחָהּ בִּדְבַר-מִצְוָה (תַּשְׁמִישׁ)<div id="q1119" style="margin: 0;display: inline;border-bottom: 2px dashed #0000FF;">[1119]</div><div id="a1119" style="padding:3px;background-color:#CCCCCC;display:none;">שו"ע סי' ר"מ סעי' א', ג', וכה"ח שם ס"ק ט"ל.</div>, וַהֲוֵי לֵהּ בָּנִים מְהֻגָּנִים וּמְעֻלִּים<div id="q1120" style="margin: 0;display: inline;border-bottom: 2px dashed #0000FF;">[1120]</div><div id="a1120" style="padding:3px;background-color:#CCCCCC;display:none;">עירובין ק' ע"ב, כה"ח שם ס"ק ט"ל, משנה ברורה שם ס"ק כ"א.</div>.
(י) בְּנֵי יְשֵׁנָה - אֵין לָאָדָם לָבוֹא עַל אִשְׁתּוֹ כְּשֶׁהִיא יְשֵׁנָה<div id="q1121" style="margin: 0;display: inline;border-bottom: 2px dashed #0000FF;">[1121]</div><div id="a1121" style="padding:3px;background-color:#CCCCCC;display:none;">רמב"ם הלכות דעות פ"ה ה"ד.</div>. וְיֵשׁ אוֹמְרִים שֶׁדָּבָר זֶה חָמוּר כְּמוֹ בְּנֵי תֵשַׁע מִדּוֹת<div id="q1122" style="margin: 0;display: inline;border-bottom: 2px dashed #0000FF;">[1122]</div><div id="a1122" style="padding:3px;background-color:#CCCCCC;display:none;">מסכת כלה רבה פ"א.</div>. וְדָבָר זֶה אָסוּר דַּוְקָא כְּשֶׁהִיא יְשֵׁנָה לְגַמְרֵי, אֲבָל כְּשֶׁהִיא מְנֻמְנֶמֶת, מֻתָּר<div id="q1123" style="margin: 0;display: inline;border-bottom: 2px dashed #0000FF;">[1123]</div><div id="a1123" style="padding:3px;background-color:#CCCCCC;display:none;">תוס' נדה י"ב ע"א, ע"ש.</div>. וּכְשֶׁאִשְׁתּוֹ שֶׁל אָדָם יְשֵׁנָה, אֵין לוֹ לַהֲעִירָהּ לְשֵׁם תַּשְׁמִישׁ וּלְצַעֲרָהּ בְּכָךְ, אֶלָּא-אִם-כֵּן בָּרוּר לוֹ שֶׁשִּׂמְחָה הִיא לָהּ<div id="q1124" style="margin: 0;display: inline;border-bottom: 2px dashed #0000FF;">[1124]</div><div id="a1124" style="padding:3px;background-color:#CCCCCC;display:none;">מהרח"ו.</div>.
ג. כָּל אֵלּוּ הַדְּבָרִים אֲסוּרִים אַף בִּמְעֻבֶּרֶת, מֵינֶקֶת, זְקֵנָה אוֹ שֶׁאֵינָהּ רְאוּיָה לֵילֵד. וְכָל הָעוֹשֶׂה דְּבָרִים אֵלּוּ, מִלְּבַד שֶׁבָּנָיו מְסֻגָּלִים לִמְרִידָה וּפְשִׁיעָה, גַּם הוּא נִקְרָא מוֹרֵד וּפוֹשֵׁעַ. לָכֵן יִזָּהֵר הָאָדָם בְּכָךְ מְאֹד מְאֹד, וַאֲפִלּוּ אִם הוּא צָרִיךְ מְאֹד לְאוֹתוֹ מַעֲשֶׂה, וְאַף אִם אֵין לוֹ בָּנִים, אֵין לוֹ לָבוֹא עַל אִשְׁתּוֹ בַּעֲשֶׂרֶת הַמִּקְרִים דִּלְעֵיל<div id="q1125" style="margin: 0;display: inline;border-bottom: 2px dashed #0000FF;">[1125]</div><div id="a1125" style="padding:3px;background-color:#CCCCCC;display:none;">בעלי הנפש שער הקדושה, טהרת ישראל ס"ק ל'.</div>.
ד. כָּל הַדִּינִים שֶׁבְּפֶרֶק זֶה אֵינָם מִדַּת-חֲסִידוּת, אֶלָּא דִּין גָּמוּר וְחִיּוּב עַל כָּל אֶחָד וְאַחַת.
<h2>פֶּרֶק כב - דִּינֵי הַתַּשְׁמִישׁ</h2>
<h3>דֶּרֶךְ הַתַּשְׁמִישׁ</h3>
א. שָׁאֲלוּ תַּלְמִידָיו אֶת רַבִּי דּוֹסְתַּאי בְּרַבִּי יַנַּאי: מִפְּנֵי מָה אִישׁ פָּנָיו כְּלַפֵּי מַטָּה (בִּשְׁעַת תַּשְׁמִישׁ) וְאִשָּׁה פָּנֶיהָ לְמַעְלָה כְּלַפֵּי הָאִישׁ? – זֶה מִמָּקוֹם שֶׁנִּבְרָא, וְזוֹ מִמָּקוֹם שֶׁנִּבְרֵאת (הוּא מִסְתַּכֵּל בָּאֲדָמָה שֶׁנּוֹצַר הֵימֶנָּה, וְהִיא מִסְתַּכֶּלֶת בּוֹ שֶׁנּוֹצְרָה מִמֶּנּוּ בִּזְמַן בְּרִיאַת הָעוֹלָם).
וְשׁוֹאֶלֶת הַגְּמָרָא: לָמָּה חֶבְלֵי-לֵדָה שֶׁל נְקֵבָה מְרֻבִּין מִשֶּׁל זָכָר? וְעוֹנָה הַגְּמָרָא: זֶה בָּא (נוֹלַד) כְּדֶרֶךְ תַּשְׁמִישׁוֹ, וְזֶה בָּא כְּדֶרֶךְ תַּשְׁמִישׁוֹ. זוֹ הוֹפֶכֶת פָּנֶיהָ (לִפְנֵי לֵדָה מִתְהַפֶּכֶת וּפָנֶיהָ כְּלַפֵּי מַעְלָה כְּבִשְׁעַת תַּשְׁמִישׁ), וְזֶה אֵין הוֹפֵךְ פָּנָיו (אֶלָּא נוֹלַד וּפָנָיו כְּלַפֵּי מַטָּה, כְּבִשְׁעַת תַּשְׁמִישׁ)<div id="q1126" style="margin: 0;display: inline;border-bottom: 2px dashed #0000FF;">[1126]</div><div id="a1126" style="padding:3px;background-color:#CCCCCC;display:none;">נדה ל"א ע"א ורש"י שם.</div>.
ב. הוּא לְמַעְלָה וְהִיא לְמַטָּה - זוֹ דַּרְכּוֹ שֶׁל עוֹלָם. הִיא לְמַעְלָה וְהוּא לְמַטָּה - זוֹהִי דֶּרֶךְ עַזּוּת. שְׁנֵיהֶם כְּאַחַת - זוֹהִי דֶּרֶךְ עִקֵּשׁ<div id="q1127" style="margin: 0;display: inline;border-bottom: 2px dashed #0000FF;">[1127]</div><div id="a1127" style="padding:3px;background-color:#CCCCCC;display:none;">שו"ע או"ח סי' ר"מ סעי' ה'.</div>.
ג. אַף-עַל-פִּי שֶׁמֻּתָּר לָאָדָם לַעֲשׂוֹת עִם אִשְׁתּוֹ, בִּרְצוֹנָהּ, כָּל מַה שֶּׁיִּרְצֶה, "בּוֹעֵל בְּכָל עֵת שֶׁיִּרְצֶה וּמְנַשֵּׁק בְּכָל אֵבָר שֶׁיִּרְצֶה (חוּץ מֵאוֹתוֹ מָקוֹם) וּבָא עָלֶיהָ בֵּין כְּדַרְכָּהּ וּבֵין שֶׁלֹּא כְּדַרְכָּהּ אוֹ דֶּרֶךְ אֵבָרִים" - מִכָּל-מָקוֹם עַל כְּגוֹן זֶה נֶאֱמַר: "קַדֵּשׁ עַצְמְךָ בַּמֻּתָּר לְךָ"<div id="q1128" style="margin: 0;display: inline;border-bottom: 2px dashed #0000FF;">[1128]</div><div id="a1128" style="padding:3px;background-color:#CCCCCC;display:none;">רמ"א אה"ע סי' כ"ה סעי' ב'. ועי' הסבר הקטע בעמוד הבא.</div>.
וְכָתְבָה הַתּוֹרָה פָּרָשַׁת "בֵּן סוֹרֵר וּמוֹרֶה" בִּסְמִיכוּת לְפָרָשַׁת "יְפַת תֹּאַר", לְלַמֶּדְךָ שֶׁכָּל הַנּוֹשֵׂא יְפַת תֹּאַר, אַף שֶׁהִיא מֻתֶּרֶת לוֹ, סוֹפוֹ לְהוֹלִיד מִמֶּנָּה בֵּן סוֹרֵר וּמוֹרֶה, שֶׁלֹּא הִתִּירָה תּוֹרָה "יְפַת תֹּאַר" אֶלָּא כְּנֶגֶד יֵצֶר הָרָע<div id="q1129" style="margin: 0;display: inline;border-bottom: 2px dashed #0000FF;">[1129]</div><div id="a1129" style="padding:3px;background-color:#CCCCCC;display:none;">ע"פ סנהדרין ק"ז ע"א.</div>.
וּמִכָּאן יִלְמַד אָדָם, שֶׁאַף-עַל-פִּי שֶׁיֵּשׁ דְּבָרִים הַמֻּתָּרִין לוֹ - אֵין דָּבָר טוֹב יוֹצֵא מֵהֶן. וְהַגְּמָרָא מוֹנָה פְּגָמִים שֶׁיְּכוֹלִים לָבוֹא בַּוָּלָד, כַּאֲשֶׁר דֶּרֶךְ הַתַּשְׁמִישׁ אֵינָהּ בְּדֶרֶךְ יְשָׁרָה, אַף-עַל-פִּי שֶׁהִיא מֻתֶּרֶת<div id="q1130" style="margin: 0;display: inline;border-bottom: 2px dashed #0000FF;">[1130]</div><div id="a1130" style="padding:3px;background-color:#CCCCCC;display:none;">נדרים כ' ע"א.</div>.
לָכֵן, אַף-עַל-פִּי שֶׁבּוֹעֵל בְּכָל עֵת שֶׁיִּרְצֶה - יִשְׂרָאֵל קְדוֹשִׁים וְאֵין מְשַׁמְּשִׁין מִטּוֹתֵיהֶם בַּיּוֹם<div id="q1131" style="margin: 0;display: inline;border-bottom: 2px dashed #0000FF;">[1131]</div><div id="a1131" style="padding:3px;background-color:#CCCCCC;display:none;">נדה י"ז ע"א.</div> (וְעַיֵּן מַהוּ דִּין וּמַהִי מִדַּת-חֲסִידוּת לְקַמָּן בִּ"זְמַן הַתַּשְׁמִישׁ" מִסָּעִיף י"ב וָהָלְאָה).
ד. אַף-עַל-פִּי שֶׁמְּנַשֵּׁק בְּכָל אֵבָר שֶׁיִּרְצֶה - אָסוּר לוֹ לְהִסְתַּכֵּל וּלְנַשֵּׁק בְּאוֹתוֹ מָקוֹם, שֶׁכָּל הַמִּסְתַּכֵּל שָׁם אֵין לוֹ בֹּשֶׁת פָּנִים, וְעוֹבֵר עַל "וְהַצְנֵעַ לֶכֶת עִם-אֱלֹהֶיךָ"<div id="q1132" style="margin: 0;display: inline;border-bottom: 2px dashed #0000FF;">[1132]</div><div id="a1132" style="padding:3px;background-color:#CCCCCC;display:none;">מיכה ו', ח'.</div>, וּמַעֲבִיר הַבּוּשָׁה מֵעַל פָּנָיו, שֶׁכָּל הַמִּתְבַּיֵּשׁ אֵינוֹ חוֹטֵא, וְלֹא עוֹד אֶלָּא שֶׁמְּגָרֶה יֵצֶר-הָרָע בְּעַצְמוֹ, וְכָל-שֶׁכֵּן מִי שֶׁנּוֹשֵׁק שָׁם עוֹבֵר עַל כָּל אֵלּוּ וְעַל "אַל-תְּשַׁקְּצוּ אֶת-נַפְשֹׁתֵיכֶם"<div id="q1133" style="margin: 0;display: inline;border-bottom: 2px dashed #0000FF;">[1133]</div><div id="a1133" style="padding:3px;background-color:#CCCCCC;display:none;">ויקרא י"א, מ"ג. שו"ע או"ח סי' ר"מ סעי' ד'.</div>.
ה. אַף-עַל-פִּי שֶׁמֻּתָּר לוֹ לָבוֹא עָלֶיהָ שֶׁלֹּא כְּדַרְכָּהּ - דְּהַיְנוּ מֵאֲחוֹרֶיהָ (בְּאוֹתוֹ מָקוֹם) - אָסוּר לוֹ לַעֲשׂוֹת כֵּן שֶׁלֹּא בִּרְצוֹנָהּ, שֶׁאִם כֵּן הָוֵי כַּאֲנוּסָה<div id="q1134" style="margin: 0;display: inline;border-bottom: 2px dashed #0000FF;">[1134]</div><div id="a1134" style="padding:3px;background-color:#CCCCCC;display:none;">טהרת ישראל סי' ר"מ ס"ק ל"ד.</div>. וּכְשֶׁעוֹשֶׂה כֵּן בִּרְצוֹנָהּ, צָרִיךְ לְהִזָּהֵר שֶׁלֹּא לְהוֹצִיא זֶרַע לְבַטָּלָה<div id="q1135" style="margin: 0;display: inline;border-bottom: 2px dashed #0000FF;">[1135]</div><div id="a1135" style="padding:3px;background-color:#CCCCCC;display:none;">רמ"א אה"ע סי' כ"ה סעי' ב', ועי' ב"י שם וא"ר שם.</div>, שֶׁכָּל הַמּוֹצִיא זֶרַע לְבַטָּלָה כְּאִלּוּ שׁוֹפֵךְ דָּמִים<div id="q1136" style="margin: 0;display: inline;border-bottom: 2px dashed #0000FF;">[1136]</div><div id="a1136" style="padding:3px;background-color:#CCCCCC;display:none;">נדה י"ג ע"א.</div>. וְאַף-עַל-פִּי-כֵן אָסוּר לַעֲשׂוֹת כֵּן בִּקְבִיעוּת, אֶלָּא בְּאַקְרַאי<div id="q1137" style="margin: 0;display: inline;border-bottom: 2px dashed #0000FF;">[1137]</div><div id="a1137" style="padding:3px;background-color:#CCCCCC;display:none;">רמ"א שם וב"ש ס"ק ג'.</div>.
ו. זוּג שֶׁבִּקְבִיעוּת אֵינָם יְכוֹלִים לְשַׁמֵּשׁ פָּנִים כְּנֶגֶד פָּנִים, מֵחֲמַת מַחֲלָה וְכַדּוֹמֶה<div id="q1138" style="margin: 0;display: inline;border-bottom: 2px dashed #0000FF;">[1138]</div><div id="a1138" style="padding:3px;background-color:#CCCCCC;display:none;">עי' בעלי הנפש שער הקדושה סי' ט' בסופו, לבוש אה"ע סי' כ"ג ס"ק ה', ועי' להחיד"א בספרו כסא רחמים על מסכת כלה פרק ג' הלכה ג'.</div>, יִשְׁאֲלוּ שְׁאֵלַת חָכָם כֵּיצַד עֲלֵיהֶם לְהִתְנַהֵג.
ז. עַל בְּנֵי הַזּוּג לִהְיוֹת צְנוּעִים בִּשְׁעַת תַּשְׁמִישׁ, שֶׁלֹּא לְפַרְסֵם מַעֲשֵׂיהֶם, אֶלָּא לִהְיוֹת בְּיִחוּד גָּמוּר. וְהַקָּדוֹשׁ-בָּרוּךְ-הוּא שׂוֹנֵא אֶת מִי שֶׁמְּשַׁמֵּשׁ מִטָּתוֹ בִּפְנֵי כָּל חָי<div id="q1139" style="margin: 0;display: inline;border-bottom: 2px dashed #0000FF;">[1139]</div><div id="a1139" style="padding:3px;background-color:#CCCCCC;display:none;">נדה ט"ז ע"ב.</div> (וְעַיֵּן פֶּרֶק כ"ג סְעִיפִים א'-ד').
ח. בִּשְׁעַת תַּשְׁמִישׁ לֹא יָקֵל רֹאשׁוֹ עִם אִשְׁתּוֹ, וְלֹא יְנַבֵּל פִּיו בְּדִבְרֵי הֲבַאי. אֲבָל בְּעִנְיְנֵי תַשְׁמִישׁ יָכוֹל לְשׂוֹחֵחַ עִמָּהּ, כְּדֵי לְהַרְבּוֹת תַּאֲוָתוֹ אוֹ לְרַצּוֹתָהּ וּלְשַׂמְּחָהּ<div id="q1140" style="margin: 0;display: inline;border-bottom: 2px dashed #0000FF;">[1140]</div><div id="a1140" style="padding:3px;background-color:#CCCCCC;display:none;">שו"ע אה"ע סי' כ"ה סעי' ב'.</div>. וְיֵדַע הָאָדָם שֶׁחִיּוּב הָעוֹנָה הוּא בְּחִבָּה וְלֹא בַּעֲיֵפוּת<div id="q1141" style="margin: 0;display: inline;border-bottom: 2px dashed #0000FF;">[1141]</div><div id="a1141" style="padding:3px;background-color:#CCCCCC;display:none;">עי' רש"י נדה י"ז ע"א.</div> וּבִכְבֵדוּת.
ט. יֵשׁ לָאָדָם לְנַשֵּׁק אֶת אִשְׁתּוֹ בִּשְׁעַת הַבִּיאָה. וְכָתְבוּ הַמְקֻבָּלִים שֶׁיְּנַשְּׁקֶנָּה בְּפִיהָ כְּדֵי... וְכוּ'<div id="q1142" style="margin: 0;display: inline;border-bottom: 2px dashed #0000FF;">[1142]</div><div id="a1142" style="padding:3px;background-color:#CCCCCC;display:none;">סידור בית יעקב הנהגת ליל שבת.</div>.
י. וְיַאֲרִיךְ בַּחִבּוּר אִם יָכוֹל הוּא לִשְׁמֹר אֶת מַחֲשַׁבְתּוֹ בְּאִשְׁתּוֹ בִּלְבַד, כְּדֵי שֶׁאִשְׁתּוֹ תַּזְרִיעַ תְּחִלָּה, וְאַחַר שֶׁתַּזְרִיעַ אִשְׁתּוֹ יַזְרִיעַ הוּא<div id="q1143" style="margin: 0;display: inline;border-bottom: 2px dashed #0000FF;">[1143]</div><div id="a1143" style="padding:3px;background-color:#CCCCCC;display:none;">בעלי הנפש לראב"ד שער הקדושה, מגן אברהם סי' ר"מ ס"ק כ"א.</div>.
וּבַגְּמָרָא דָּרְשׁוּ עַל הַפָּסוּק: "וַיִּהְיוּ בְנֵי-אוּלָם אֲנָשִׁים גִּבּוֹרֵי-חַיִל דֹּרְכֵי קֶשֶׁת וּמַרְבִּים בָּנִים וּבְנֵי בָנִים"<div id="q1144" style="margin: 0;display: inline;border-bottom: 2px dashed #0000FF;">[1144]</div><div id="a1144" style="padding:3px;background-color:#CCCCCC;display:none;">דברי הימים-א' ח', מ'.</div>, "וְכִי בְּיָדוֹ שֶׁל אָדָם לְהַרְבּוֹת בָּנִים וּבְנֵי בָנִים? אֶלָּא מִתּוֹךְ שֶׁמַּשְׁהִין עַצְמָן בַּבֶּטֶן כְּדֵי שֶׁיַּזְרִיעוּ נְשׁוֹתֵיהֶן תְּחִלָּה שֶׁיְּהוּ בְּנֵיהֶם זְכָרִים, מַעֲלֶה עֲלֵיהֶן הַכָּתוּב כְּאִלּוּ הֵם מַרְבִּים בָּנִים וּבְנֵי בָנִים"<div id="q1145" style="margin: 0;display: inline;border-bottom: 2px dashed #0000FF;">[1145]</div><div id="a1145" style="padding:3px;background-color:#CCCCCC;display:none;">נדה ל"א ע"א.</div>.
וְ"אָמַר רָבָא: הָרוֹצֶה לַעֲשׂוֹת כָּל בָּנָיו זְכָרִים, יִבְעֹל וְיִשְׁנֶה" (כְּדֵי שֶׁתַּזְרִיעַ אַחַר בִּיאָה רִאשׁוֹנָה, וּבַבִּיאָה הַשְּׁנִיָּה שֶׁבָּהּ הַבַּעַל מַזְרִיעַ, תַּקְדִּים הַזְרָעָתָהּ לְהַזְרָעָתוֹ)<div id="q1146" style="margin: 0;display: inline;border-bottom: 2px dashed #0000FF;">[1146]</div><div id="a1146" style="padding:3px;background-color:#CCCCCC;display:none;">רש"י שם ע"ב.</div>.
יא. אַחַר שֶׁמַּזְרִיעַ הַבַּעַל, אֵין לוֹ לָצֵאת מִמֶּנָּה מִיָּד, אֶלָּא יַמְתִּין עַד שֶׁיֵּצְאוּ מִמֶּנּוּ כָּל טִפּוֹת שִׁכְבַת-הַזֶּרַע בִּפְנִים, כְּדֵי שֶׁלֹּא יִפְּלוּ חַס וְשָׁלוֹם מִחוּץ לְגוּפָהּ שֶׁל הָאִשָּׁה<div id="q1147" style="margin: 0;display: inline;border-bottom: 2px dashed #0000FF;">[1147]</div><div id="a1147" style="padding:3px;background-color:#CCCCCC;display:none;">כה"ח סי' ר"מ ס"ק נ"ט, ועי' באורך בס"ק ו' ע"פ האר"י ועוד.</div>. וְיִשָּׁאֵר בְּמִטָּתָהּ עוֹד מְעַט אַחַר הַבִּיאָה<div id="q1148" style="margin: 0;display: inline;border-bottom: 2px dashed #0000FF;">[1148]</div><div id="a1148" style="padding:3px;background-color:#CCCCCC;display:none;">כה"ח סי' ר"מ ס"ק ס"ג.</div>, כְּדֵי שֶׁלֹּא תַּרְגִּישׁ הָאִשָּׁה שֶׁנִּגְמְרָה חִבָּתוֹ אֵלֶיהָ בְּעֶצֶם הַבִּיאָה.
<h3>זְמַן הַתַּשְׁמִישׁ</h3>
יב. הַזְּמַן הַטּוֹב בְּיוֹתֵר לְתַשְׁמִישׁ הוּא בְּלֵילֵי-שַׁבָּת, בֵּין לְתַלְמִידֵי-חֲכָמִים וּבֵין לִשְׁאָר אָדָם. וּמִלְּבַד שֶׁיֵּשׁ בְּמַעֲשֶׂה זֶה "עֹנֶג-שַׁבָּת"<div id="q1149" style="margin: 0;display: inline;border-bottom: 2px dashed #0000FF;">[1149]</div><div id="a1149" style="padding:3px;background-color:#CCCCCC;display:none;">שו"ע או"ח סי' ר"פ סעי' א'.</div>, מְסֻגֶּלֶת הִיא הַשַּׁבָּת לְהַמְשִׁיךְ קְדֻשָּׁה בְּמַעֲשֵׂה הָאָדָם<div id="q1150" style="margin: 0;display: inline;border-bottom: 2px dashed #0000FF;">[1150]</div><div id="a1150" style="padding:3px;background-color:#CCCCCC;display:none;">כה"ח סי' ר"מ סעי' ב', ועי' שער הציון שם.</div>. וְאִם יְשַׁמֵּשׁ אַחַר חֲצוֹת יַעֲשֶׂה בָּזֶה תִּקּוּן גָּדוֹל, וְיִזְכֶּה לְהַמְשִׁיךְ נְשָׁמָה קְדוֹשָׁה לַוָּלָד, כְּפִי שֶׁכָּתְבוּ הַמְקֻבָּלִים<div id="q1151" style="margin: 0;display: inline;border-bottom: 2px dashed #0000FF;">[1151]</div><div id="a1151" style="padding:3px;background-color:#CCCCCC;display:none;">כה"ח סי' ר"מ סעי' ג'.</div>.
לֵיל טְבִילַת אִשְׁתּוֹ, מַעֲלָתוֹ וַחֲשִׁיבוּתוֹ כְּלֵיל-שַׁבָּת, אַף-עַל-פִּי שֶׁהוּא בְּלֵילֵי הַחֹל. וְגַם בְּלַיְלָה זֶה עָדִיף לְשַׁמֵּשׁ אַחַר חֲצוֹת, אִם אֵין יִצְרוֹ תּוֹקְפוֹ וְאֵינוֹ בָּא לִידֵי הִרְהוּר (וְעַיֵּן פֶּרֶק י"ט סְעִיפִים ה'-ז').
לֵילֵי יוֹם-טוֹב וְרֹאשׁ-חֹדֶשׁ דִּינָם כְּמוֹ לֵיל-שַׁבָּת, אַף-עַל-פִּי שֶׁאֵין בָּהֶם קְדֻשָּׁה<div id="q1152" style="margin: 0;display: inline;border-bottom: 2px dashed #0000FF;">[1152]</div><div id="a1152" style="padding:3px;background-color:#CCCCCC;display:none;">שער הציון סי' ר"מ ס"ק ג'.</div> וְלֹא חִיּוּב עוֹנָה כִּבְלֵיל-שַׁבָּת<div id="q1153" style="margin: 0;display: inline;border-bottom: 2px dashed #0000FF;">[1153]</div><div id="a1153" style="padding:3px;background-color:#CCCCCC;display:none;">בא"ח ש"ש וירא כ"ג. ואם יקשה הדבר מחמת חולשה וכד' - עי' פרק י"ט ט'.</div>, "וַחֲסִידִים וְאַנְשֵׁי-מַעֲשֶׂה מְקַיְּמִים בָּהֶם מִצְוַת עוֹנָה"<div id="q1154" style="margin: 0;display: inline;border-bottom: 2px dashed #0000FF;">[1154]</div><div id="a1154" style="padding:3px;background-color:#CCCCCC;display:none;">טהרת ישראל סי' ר"מ ס"ק י"א ובא"ח שם כ"ג.</div>.
יֵשׁ יָמִים-טוֹבִים שֶׁרָאוּי שֶׁלֹּא לְשַׁמֵּשׁ בָּהֶם, וִיבֹאֲרוּ לְקַמָּן.
מִצְוָה לְשַׁמֵּשׁ בְּלֵיל-שְׁבִיעִי-שֶׁל-פֶּסַח, וּבַלַּיְלָה הָרִאשׁוֹן שֶׁל סֻכּוֹת, וּמֻתָּר בְּחֹל-הַמּוֹעֵד, אַף לְתַלְמִיד-חָכָם הַמַּקְפִּיד שֶׁלֹּא לְשַׁמֵּשׁ בִּימוֹת-הַחֹל27.
שְׁאָר לֵילוֹת הַחֹל אֵין בָּהֶם קְדֻשָּׁה, אֲבָל מִי שֶׁחַיָּב לְקַיֵּם עוֹנָתוֹ בְּלֵילוֹת הַחֹל, כְּפִי שֶׁפֹּרַט בְּפֶרֶק י"ט סְעִיפִים ה'-ז', יִכּוֹן עַצְמוֹ בִּקְדֻשָּׁה כְּדִלְעֵיל וְיַעֲשֶׂה מַעֲשֵׂהוּ לְשֵׁם שָׁמַיִם, וְ"שׁוֹמֵר מִצְוָה לֹא יֵדַע דָּבָר רָע"<div id="q1155" style="margin: 0;display: inline;border-bottom: 2px dashed #0000FF;">[1155]</div><div id="a1155" style="padding:3px;background-color:#CCCCCC;display:none;">קהלת ח', ה'.</div>.
יג. "אָמַר רַב חִסְדָּא: אָסוּר לוֹ לָאָדָם שֶׁיְּשַׁמֵּשׁ מִטָּתוֹ בַּיּוֹם, שֶׁנֶּאֱמַר 'וְאָהַבְתָּ לְרֵעֲךָ כָּמוֹךָ'<div id="q1156" style="margin: 0;display: inline;border-bottom: 2px dashed #0000FF;">[1156]</div><div id="a1156" style="padding:3px;background-color:#CCCCCC;display:none;">ויקרא י"ט, י"ח.</div>. מַאי מַשְׁמַע (אֵיךְ לוֹמְדִים דָּבָר זֶה מֵהַפָּסוּק)? אָמַר אַבַּיֵּי: שֶׁמָּא יִרְאֶה בָּהּ דָּבָר מְגֻנֶּה, וְתִתְגַנֶּה עָלָיו"<div id="q1157" style="margin: 0;display: inline;border-bottom: 2px dashed #0000FF;">[1157]</div><div id="a1157" style="padding:3px;background-color:#CCCCCC;display:none;">נדה י"ז ע"א.</div>. וְאֵין הַכַּוָּנָה דַּוְקָא מוּם אוֹ כִּעוּר בְּגוּפָהּ, אֶלָּא יֵשׁ לָחֹשׁ שֶׁעֶצֶם הַגִּלּוּי יְבִיאֶנּוּ לְזַלְזֵל בָּהּ<div id="q1158" style="margin: 0;display: inline;border-bottom: 2px dashed #0000FF;">[1158]</div><div id="a1158" style="padding:3px;background-color:#CCCCCC;display:none;">עי' שבת ק"מ ע"ב.</div>.
"אָמַר רַב הוּנָא: יִשְׂרָאֵל קְדוֹשִׁים הֵם וְאֵין מְשַׁמְּשִׁין מִטּוֹתֵיהֶן בַּיּוֹם. אָמַר רָבָא: וְאִם הָיָה בַּיִת אָפֵל מֻתָּר", וְכֵן אִם הוּא תַּלְמִיד-חָכָם וּמִתְכַּסֶּה בִּשְׂמִיכָה - מֻתָּר<div id="q1159" style="margin: 0;display: inline;border-bottom: 2px dashed #0000FF;">[1159]</div><div id="a1159" style="padding:3px;background-color:#CCCCCC;display:none;">נדה י"ז ע"א.</div>. וְהֶתֵּר זֶה אֵינוֹ אֶלָּא לִשְׁעַת דְּחַק, כְּגוֹן שֶׁרוֹאֶה שֶׁיִּצְרוֹ מִתְגַּבֵּר עָלָיו<div id="q1160" style="margin: 0;display: inline;border-bottom: 2px dashed #0000FF;">[1160]</div><div id="a1160" style="padding:3px;background-color:#CCCCCC;display:none;">כה"ח סי' ר"מ סעי' פ'.</div>, אוֹ שֶׁרוֹאֶה שֶׁאִשְׁתּוֹ מִתְקַשֶּׁטֶת לְפָנָיו וְרוֹצָה שֶׁיִתֵּן דַּעְתּוֹ עָלֶיהָ. וּכְפִי שֶׁמְּסַפֶּרֶת הַגְּמָרָא<div id="q1161" style="margin: 0;display: inline;border-bottom: 2px dashed #0000FF;">[1161]</div><div id="a1161" style="padding:3px;background-color:#CCCCCC;display:none;">כתובות ס"ה ע"א.</div>: חוּמָה, אַלְמְנָתוֹ שֶׁל אַבַּיֵּי, בָּאָה לִפְנֵי בֵּית-דִּינוֹ שֶׁל רָבָא שֶׁיִּפְסֹק לָהּ מְזוֹנוֹת. אַגַּב דִּין וּדְבָרִים שֶׁהָיוּ בְּאוֹתוֹ מַעֲמָד נִגְלְתָה זְרוֹעָהּ שֶׁל חוּמָה, נָפַל אוֹר בְּבֵית-הַדִּין מֵרֹב יָפְיָהּ. קָם רָבָא וּבָא לְבֵיתוֹ, וְתָבַע אֶת אִשְׁתּוֹ (בַּת רַב חִסְדָּא) לְתַשְׁמִישׁ, כְּדֵי שֶׁלֹּא יְהַרְהֵר בְּאִשָּׁה שֶׁאֵינָהּ שֶׁלּוֹ וכו'.
יד. כְּשֶׁמְּשַׁמֵּשׁ בַּיּוֹם, לֹא יְשַׁמֵּשׁ אֶלָּא בְּבַיִת אָפֵל אוֹ בְּכִסּוּי שֶׁיְּכַסֵּם עַד מֵעַל לְרֹאשָׁם מִשּׁוּם צְנִיעוּת. וְעַיֵּן לְקַמָּן בְּדִינֵי תַשְׁמִישׁ בְּאוֹר, מִסָּעִיף כ"ח וָהָלְאָה.
טו. כְּשֶׁמְּשַׁמֵּשׁ בַּלַּיְלָה, לֹא יְשַׁמֵּשׁ לֹא בִּתְחִלַּת הַלַּיְלָה וְלֹא בְּסוֹפוֹ, אֶלָּא בְּאֶמְצָעִיתוֹ, כְּדֵי שֶׁלֹּא יִשְׁמַע קוֹל אֲנָשִׁים אֲחֵרִים וְיָבוֹא לְהַרְהֵר בְּאִשָּׁה אַחֶרֶת<div id="q1162" style="margin: 0;display: inline;border-bottom: 2px dashed #0000FF;">[1162]</div><div id="a1162" style="padding:3px;background-color:#CCCCCC;display:none;">שו"ע סי' ר"מ סעי' ז'.</div>. וְאֵין אִסּוּר זֶה אֶלָּא לְמִי שֶׁחוֹשֵׁשׁ שֶׁמָּא יְהַרְהֵר בְּנָשִׁים אֲחֵרוֹת, אֲבָל מִי שֶׁבָּטוּחַ בְּעַצְמוֹ, יָכוֹל לְשַׁמֵּשׁ מֵעֵת שֶׁמַּחְשִׁיךְ אַף שֶׁלֹּא יָצְאוּ הַכּוֹכָבִים וְעַד שֶׁמַּתְחִיל לְהָאִיר (זְמַן הֲנָחַת תְּפִלִּין) אַף-עַל-פִּי שֶׁהוּא אַחֲרֵי עֲלוֹת הַשַּׁחַר<div id="q1163" style="margin: 0;display: inline;border-bottom: 2px dashed #0000FF;">[1163]</div><div id="a1163" style="padding:3px;background-color:#CCCCCC;display:none;">בא"ח ש"ש וירא כ"ו.</div>. וְכָתְבוּ הַמְקֻבָּלִים סוֹדוֹת נוֹרָאִים לְשַׁמֵּשׁ דַּוְקָא אַחַר חֲצוֹת (חֲצוֹת לְפִי שָׁעוֹת זְמַנִּיּוֹת - מוֹפִיעַ בַּלּוּחוֹת). וְרָאוּי לְבַעַל-נֶפֶשׁ לִנְהֹג כֵּן, אֶלָּא אִם הוּא חוֹשֵׁשׁ שֶׁיָּבוֹא עַל-יְדֵי-כָךְ לְקֶרִי אוֹ לְאִסּוּרִים אֲחֵרִים<div id="q1164" style="margin: 0;display: inline;border-bottom: 2px dashed #0000FF;">[1164]</div><div id="a1164" style="padding:3px;background-color:#CCCCCC;display:none;">כה"ח שם סעי' נ"ה.</div>.
טז. מִי שֶׁקָּשֶׁה לְאִשְׁתּוֹ לְהַמְתִּין עַד אַחַר חֲצוֹת הַלַּיְלָה, וּכְשֶׁמְּעִירָהּ אֵין הִיא מִתְרַצֵּית לוֹ כָּל כָּךְ בִּגְלַל עֲיֵפוּת וְכַדּוֹמֶה - אֵין לוֹ לְהִתְעַכֵּב עַד אַחֲרֵי חֲצוֹת אוֹ לְבַטֵּל מִצְוַת עוֹנָה מִשּׁוּם כָּךְ, אֶלָּא יָבוֹא עָלֶיהָ לִפְנֵי חֲצוֹת, וְלֹא יִתְחַסֵּד וִיעִירֶנָּה וְיִגְרֹם לָהּ צַעַר וְעָגְמַת-נֶפֶשׁ<div id="q1165" style="margin: 0;display: inline;border-bottom: 2px dashed #0000FF;">[1165]</div><div id="a1165" style="padding:3px;background-color:#CCCCCC;display:none;">מהרח"ו בשערי קדושה.</div>.
יז. אָסוּר לָאָדָם מִדִּין-תּוֹרָה לְשַׁמֵּשׁ מִטָּתוֹ בְּיוֹם-כִּפּוּר. וּמִכֵּיוָן שֶׁאָסוּר לְשַׁמֵּשׁ מִטָּתוֹ, אָסוּר הוּא בְּכָל הָאִסּוּרִים בְּאִשְׁתּוֹ כְּאִלּוּ הִיא נִדָּה: אֵין לוֹ לִגַּע בָּהּ, לִישׁוֹן עִמָּהּ בְּאוֹתָהּ מִטָּה וְכַדּוֹמֶה, כַּמְפֹרָט בְּפֶרֶק ה' בְּהִלְכוֹת הַרְחָקוֹת<div id="q1166" style="margin: 0;display: inline;border-bottom: 2px dashed #0000FF;">[1166]</div><div id="a1166" style="padding:3px;background-color:#CCCCCC;display:none;">שו"ע או"ח סי' תרט"ו סעי' א' ובנו"כ שם.</div>. יֵשׁ מְקִלִּין לִגַּע בְּאִשְׁתּוֹ בִּשְׁעוֹת הַיּוֹם<div id="q1167" style="margin: 0;display: inline;border-bottom: 2px dashed #0000FF;">[1167]</div><div id="a1167" style="padding:3px;background-color:#CCCCCC;display:none;">ט"ז שם.</div>, וּמְקִלִּין כְּמוֹתָם בִּשְׁעַת דְּחַק גְּדוֹלָה<div id="q1168" style="margin: 0;display: inline;border-bottom: 2px dashed #0000FF;">[1168]</div><div id="a1168" style="padding:3px;background-color:#CCCCCC;display:none;">אחרונים.</div>.
יח. אָסוּר לָאָדָם לְשַׁמֵּשׁ מִטָּתוֹ בְּתִשְׁעָה בְּאָב<div id="q1169" style="margin: 0;display: inline;border-bottom: 2px dashed #0000FF;">[1169]</div><div id="a1169" style="padding:3px;background-color:#CCCCCC;display:none;">שו"ע או"ח סי' תקנ"ד סעי' א'.</div>. וְאֵין לוֹ לִישׁוֹן עִמָּהּ בְּמִטָּה אַחַת בַּלַּיְלָה, וְאַף לֹא לִגַּע בָּהּ<div id="q1170" style="margin: 0;display: inline;border-bottom: 2px dashed #0000FF;">[1170]</div><div id="a1170" style="padding:3px;background-color:#CCCCCC;display:none;">שו"ע או"ח שם סעי' י"ח.</div>. אֲבָל שֶׁלֹּא כִּבְיוֹם-כִּפּוּר, יֵשׁ לְהָקֵל בַּיּוֹם בִּנְגִיעָה לְצֹרֶךְ, מִכֵּיוָן שֶׁבְּיוֹם-כִּפּוּר הַנָּשִׁים מְקֻשָּׁטוֹת וּלְבוּשׁוֹת יָפֶה לִכְבוֹד הַיּוֹם, וְאִלּוּ בְתִשְׁעָה בְּאָב לוֹבְשִׁים כֻּלָּם בְּגָדִים פְּשׁוּטִים וְאֵין לָחֹשׁ לְגֵרוּי יֵצֶר הָרָע<div id="q1171" style="margin: 0;display: inline;border-bottom: 2px dashed #0000FF;">[1171]</div><div id="a1171" style="padding:3px;background-color:#CCCCCC;display:none;">משנ"ב שם ס"ק ל"ז ושער הציון שם וס"ק מ"ד.</div>.
יט. תִּשְׁעָה-בְּאָב שֶׁחָל בְּשַׁבָּת וְנִדְחָה לְיוֹם רִאשׁוֹן, יֵשׁ אוֹמְרִים שֶׁדִּינוֹ כְּמוֹ כָּל שַׁבָּת אַחֶרֶת וּמֻתָּר בְּתַשְׁמִישׁ-הַמִּטָּה, וְיֵשׁ אוֹסְרִים תַּשְׁמִישׁ בְּשַׁבָּת זוֹ, וְנוֹהֲגִים כְּמוֹתָם<div id="q1172" style="margin: 0;display: inline;border-bottom: 2px dashed #0000FF;">[1172]</div><div id="a1172" style="padding:3px;background-color:#CCCCCC;display:none;">רמ"א שם.</div>. אִשָּׁה שֶׁהִגִּיעַ זְמַן טְבִילָתָהּ בְּלֵיל-שַׁבָּת זֶה - תִּטְבֹּל וּתְשַׁמֵּשׁ<div id="q1173" style="margin: 0;display: inline;border-bottom: 2px dashed #0000FF;">[1173]</div><div id="a1173" style="padding:3px;background-color:#CCCCCC;display:none;">משנ"ב שם ס"ק מ'.</div>. וְכֵן הַיוֹצֵא לַדֶּרֶךְ אוֹ הַבָּא מִן הַדֶּרֶךְ שֶׁאִשְׁתּוֹ מִתְאַוָּה לוֹ וְחַיָּב בְּעוֹנָתָהּ, יָכוֹל לְשַׁמֵּשׁ<div id="q1174" style="margin: 0;display: inline;border-bottom: 2px dashed #0000FF;">[1174]</div><div id="a1174" style="padding:3px;background-color:#CCCCCC;display:none;">שער הציון שם ס"ק מ"ו.</div>. וְלָאו דַּוְקָא אֵלּוּ, אֶלָּא כָּל מִי שֶׁמַּכִּיר בְּאִשְׁתּוֹ שֶׁהִיא מְשַׁדַּלְתּוֹ וּמְרַצָּה אוֹתוֹ וּמְקַשֶּׁטֶת עַצְמָהּ לְפָנָיו כְּדֵי שֶׁיִתֵּן דַּעְתּוֹ עָלֶיהָ, חַיָּב לְפָקְדָהּ<div id="q1175" style="margin: 0;display: inline;border-bottom: 2px dashed #0000FF;">[1175]</div><div id="a1175" style="padding:3px;background-color:#CCCCCC;display:none;">שו"ע סי' ר"מ סעי' א'.</div>. וְכֵן מִי שֶׁרוֹאֶה שֶׁיִּצְרוֹ מִתְגַּבֵּר עָלָיו וְחוֹשֵׁשׁ שֶׁמָּא יִתֵּן דַּעְתּוֹ בְּנָשִׁים אֲחֵרוֹת אוֹ שֶׁיּוֹצִיא שִׁכְבַת-זֶרַע לְבַטָּלָה - יָכוֹל לְשַׁמֵּשׁ<div id="q1176" style="margin: 0;display: inline;border-bottom: 2px dashed #0000FF;">[1176]</div><div id="a1176" style="padding:3px;background-color:#CCCCCC;display:none;">עי' כה"ח סי' ר"מ ס"ק ד'-ה' ועוד.</div>.
כ. טוֹב שֶׁלֹּא לְשַׁמֵּשׁ מִטָּתוֹ בַּעֲשִׂירִי בְּאָב, מִפְּנֵי שֶׁ"רֻבּוֹ שֶׁל הֵיכָל בּוֹ נִשְׂרַף"<div id="q1177" style="margin: 0;display: inline;border-bottom: 2px dashed #0000FF;">[1177]</div><div id="a1177" style="padding:3px;background-color:#CCCCCC;display:none;">תענית כ"ט ע"א.</div>. אֲבָל בְּלֵיל-טְבִילָה וְכַדּוֹמֶה, כְּדִלְעֵיל, חַיָּב לְשַׁמֵּשׁ<div id="q1178" style="margin: 0;display: inline;border-bottom: 2px dashed #0000FF;">[1178]</div><div id="a1178" style="padding:3px;background-color:#CCCCCC;display:none;">משנ"ב סי' תקנ"ח ס"ק ב' וכה"ח ס"ק ז'.</div>.
כא. יֶשְׁנָם עוֹד מִסְפַּר יָמִים בַּשָּׁנָה שֶׁרָאוּי עַל-פִּי הָאֲרִ"י לְכָל בַּעַל-נֶפֶשׁ שֶׁלֹּא לְשַׁמֵּשׁ בָּהֶם:
א) לֵיל רִאשׁוֹן שֶׁל פֶּסַח.
ב) לֵיל שָׁבוּעוֹת.
ג) שְׁנֵי לֵילֵי רֹאשׁ-הַשָּׁנָה.
ד) לֵיל שִׂמְחַת-תּוֹרָה<div id="q1179" style="margin: 0;display: inline;border-bottom: 2px dashed #0000FF;">[1179]</div><div id="a1179" style="padding:3px;background-color:#CCCCCC;display:none;">בא"ח ש"ש וירא כ"ג, וכה"ח סי' ר"מ ס"ק ה'.</div>.
וּבְחוּצָה לָאָרֶץ יֵשׁ לְהַחְמִיר בִּשְׁנֵי הַיָּמִים הַטּוֹבִים בְּכָל הַתַּאֲרִיכִים הַנִּזְכָּרִים<div id="q1180" style="margin: 0;display: inline;border-bottom: 2px dashed #0000FF;">[1180]</div><div id="a1180" style="padding:3px;background-color:#CCCCCC;display:none;">כה"ח סי' ר"מ ס"ק ה'.</div>.
כב. יֵשׁ חֲסִידִים וְאַנְשֵׁי-מַעֲשֶׂה שֶׁאֵינָם מְשַׁמְּשִׁים מִטּוֹתֵיהֶם בַּעֲשֶׂרֶת-יְמֵי-תְשׁוּבָה, בְּלֵיל-הוֹשַׁעְנָא-רַבָּא, שְׁלֹשָׁה יָמִים קֹדֶם שָׁבוּעוֹת, וּמֵרֹאשׁ-חֹדֶשׁ אָב עַד תִּשְׁעָה בְּאָב<div id="q1181" style="margin: 0;display: inline;border-bottom: 2px dashed #0000FF;">[1181]</div><div id="a1181" style="padding:3px;background-color:#CCCCCC;display:none;">עי' שכנה"ג בהגהות הטור א'.</div>. וְיֵשׁ חֲסִידִים שֶׁאֵינָם חוֹשְׁשִׁים לְכָךְ, מִכֵּיוָן שֶׁלֹּא נִזְכְּרוּ לְאִסּוּר בְּדִבְרֵי הָאֲרִ"י ז"ל<div id="q1182" style="margin: 0;display: inline;border-bottom: 2px dashed #0000FF;">[1182]</div><div id="a1182" style="padding:3px;background-color:#CCCCCC;display:none;">כה"ח סי' ר"מ ס"ק ה'.</div>.
כג. מֻתָּר לְשַׁמֵּשׁ בְּשִׁבְעָה-עָשָׂר בְּתַמּוּז, צוֹם-גְּדַלְיָה, תַּעֲנִית-אֶסְתֵּר, וַעֲשָׂרָה-בְּטֵבֵת<div id="q1183" style="margin: 0;display: inline;border-bottom: 2px dashed #0000FF;">[1183]</div><div id="a1183" style="padding:3px;background-color:#CCCCCC;display:none;">שו"ע או"ח סי' תק"נ סעי' ב'.</div>. וּבַעַל-נֶפֶשׁ יַחְמִיר לְעַצְמוֹ לִנְהֹג בָּהֶם אֲבֵלוּת כְּמוֹ בְּתִשְׁעָה-בְּאָב<div id="q1184" style="margin: 0;display: inline;border-bottom: 2px dashed #0000FF;">[1184]</div><div id="a1184" style="padding:3px;background-color:#CCCCCC;display:none;">משנ"ב שם ס"ק ו', וכה"ח שם ס"ק י'.</div>.
כד. אִם הָיָה זְמַן טְבִילָתָהּ שֶׁל הָאִשָּׁה בַּיָּמִים הָאֵלּוּ שֶׁהֶחְמִירוּ אוֹ שֶׁנָּהֲגוּ בָּהֶם אִסּוּר תַּשְׁמִישׁ - אֵין לָהּ לְאַחֵר אֶת טְבִילָתָהּ, אֶלָּא תִּטְבֹּל וּתְשַׁמֵּשׁ בְּאוֹתוֹ לַיְלָה (חוּץ מִיּוֹם-כִּפּוּר וְתִשְׁעָה-בְּאָב). וְכֵן הַיּוֹצֵא לַדֶּרֶךְ אוֹ הַבָּא מִן הַדֶּרֶךְ, שֶׁאִשְׁתּוֹ מִתְאַוָּה לוֹ וְחַיָּב בְּעוֹנָתָהּ, יְשַׁמֵּשׁ בַּיָּמִים הָאֵלֶּה. וְלָאו דַּוְקָא אֵלֶּה, אֶלָּא כָּל מִי שֶׁמַּכִּיר בְּאִשְׁתּוֹ שֶׁהִיא מְשַׁדַּלְתּוֹ וּמְרַצָּה אוֹתוֹ וּמְקַשֶּׁטֶת עַצְמָהּ בְּפָנָיו כְּדֵי שֶׁיִתֵּן דַּעְתּוֹ עָלֶיהָ – חַיָּב לְפָקְדָהּ. וְכֵן מִי שֶׁרוֹאֶה שֶׁיִּצְרוֹ מִתְגַּבֵּר עָלָיו וְחוֹשֵׁשׁ שֶׁמָּא יִתֵּן דַּעְתּוֹ בְּנָשִׁים אֲחֵרוֹת אוֹ שֶׁיּוֹצִיא שִׁכְבַת-זֶרַע לְבַטָּלָה - יָכוֹל לְשַׁמֵּשׁ<div id="q1185" style="margin: 0;display: inline;border-bottom: 2px dashed #0000FF;">[1185]</div><div id="a1185" style="padding:3px;background-color:#CCCCCC;display:none;">עי' מקורות לעיל, ועי' טהרת ישראל סי' ר"מ ס"ק י"א ובמקורותיו.</div>. גַּם מִי שֶׁעֲדַיִן לֹא קִיֵּם מִצְוַת פְּרִיָּה וּרְבִיָּה (בֵּן וּבַת) אֵין לוֹ לְהַחְמִיר בְּכָל הָאָמוּר לְעֵיל<div id="q1186" style="margin: 0;display: inline;border-bottom: 2px dashed #0000FF;">[1186]</div><div id="a1186" style="padding:3px;background-color:#CCCCCC;display:none;">באור הלכה סי' ר"מ ד"ה מליל שבת.</div>.
כה. הַמְשַׁמֵּשׁ בְּלֵיל-רֹאשׁ-הַשָּׁנָה יִטְבֹּל בַּבֹּקֶר לִפְנֵי הַתְּפִלָּה<div id="q1187" style="margin: 0;display: inline;border-bottom: 2px dashed #0000FF;">[1187]</div><div id="a1187" style="padding:3px;background-color:#CCCCCC;display:none;">משנ"ב שם ס"ק ז', ובא"ח ש"ר נצבים ט'.</div>.
כו. כְּשֶׁנּוֹהֵג הָאָדָם בְּדַרְכֵי חֲסִידוּת וַעֲבוֹדַת ה', יֵדַע לְעַצְמוֹ שֶׁאֵין לוֹ לַעֲבֹר עַל קֻצּוֹ שֶׁל יוֹ"ד מִדִּבְרֵי-תוֹרָה אוֹ מִדִּבְרֵי-סוֹפְרִים, בֵּין בִּדְבָרִים הַנּוֹגְעִים לוֹ וּבֵין בִּדְבָרִים הַנּוֹגְעִים לְאִשְׁתּוֹ. וְעַל כְּגוֹן זֶה אָמְרוּ "וְלֹא עַם-הָאָרֶץ חָסִיד"<div id="q1188" style="margin: 0;display: inline;border-bottom: 2px dashed #0000FF;">[1188]</div><div id="a1188" style="padding:3px;background-color:#CCCCCC;display:none;">אבות ב', ה'.</div> . לָכֵן מִי שֶׁמְּבַטֵּל מִצְוַת עוֹנָה שֶׁחַיָּב בָּהּ מִדְּאוֹרַיְתָא בִּשְׁבִיל חֲסִידוּת - עָתִיד לִתֵּן עַל כָּךְ אֶת הַדִּין. וְכֵן מִי שֶׁחֲסִידוּתוֹ תִּגְרֹם לוֹ "לָתוּר אַחֲרֵי עֵינָיו", שֶׁהִיא עֲבֵרָה דְּאוֹרַיְתָא – אֵין בַּחֲסִידוּתוֹ כְּלוּם.
אֲבָל מִי שֶׁנָּשְׂאָה אוֹתוֹ רוּחוֹ וְנוֹהֵג דְּרָכָיו בַּחֲסִידוּת וַעֲבוֹדַת ה', וְעוֹלֶה בְּדֶרֶךְ הַתּוֹרָה וְהַיִּרְאָה וּבַדֶּרֶךְ שֶׁסָּלְלוּ לָנוּ חֲכָמֵינוּ ז"ל – קָדוֹשׁ יֵאָמֶר לוֹ, וְאִם יִנְהַג בִּדְרָכִים אֵלּוּ תָּבוֹא עָלָיו בְּרָכָה.
<h3>תַּשְׁמִישׁ בָּאוֹר</h3>
כז. אֵין לָאָדָם לְשַׁמֵּשׁ בָּאוֹר, מִשּׁוּם צְנִיעוּת, בֵּין אִם זֶה אוֹר יוֹם, אוֹר לְבָנָה, אוֹר נֵר, חַשְׁמַל וְכַדּוֹמֶה.
כח. כְּשֶׁמֻּתָּר לָאָדָם לְשַׁמֵּשׁ בַּיּוֹם (עַיֵּן לְעֵיל סָעִיף י"ג), צָרִיךְ הוּא לְשַׁמֵּשׁ בְּבַיִת אָפֵל שֶׁחַלּוֹנוֹתָיו מְכֻסִּים וְכַדּוֹמֶה, אַף שֶׁאֵין בּוֹ חֲשֵׁכָה מֻחְלֶטֶת.
כט. תַּלְמִיד-חָכָם שֶׁצָּנוּעַ בִּדְרָכָיו וְאֵין חֲשָׁשׁ שֶׁיִּסְתַּכֵּל בִּמְקוֹמוֹת מֻצְנָעִים - יָכוֹל לְשַׁמֵּשׁ מִטָּתוֹ בְּאוֹר הַיּוֹם, כַּאֲשֶׁר הוּא מְכַסֶּה אֶת עַצְמוֹ וְאֶת אִשְׁתּוֹ בְּבֶגֶד<div id="q1189" style="margin: 0;display: inline;border-bottom: 2px dashed #0000FF;">[1189]</div><div id="a1189" style="padding:3px;background-color:#CCCCCC;display:none;">שו"ע ורמ"א סי' ר"מ סעי' י"א.</div> . אַךְ לֹא יַעֲשֶׂה כֵּן אֶלָּא לְצֹרֶךְ גָּדוֹל<div id="q1190" style="margin: 0;display: inline;border-bottom: 2px dashed #0000FF;">[1190]</div><div id="a1190" style="padding:3px;background-color:#CCCCCC;display:none;">רמב"ם הל' איסורי ביאה פרק כ"א הל' י'.</div>. וְכֵן שְׁאָר כָּל אָדָם שֶׁחוֹשֵׁשׁ מִלָּבוֹא לִידֵי חֵטְא, וְאֵין הַבַּיִת אָפֵל - יָכוֹל לְהִתְכַּסּוֹת כְּתַלְמִיד-חָכָם, וּבִלְבַד שֶׁיִּזָּהֵר מְאֹד כְּתַלְמִיד-חָכָם<div id="q1191" style="margin: 0;display: inline;border-bottom: 2px dashed #0000FF;">[1191]</div><div id="a1191" style="padding:3px;background-color:#CCCCCC;display:none;">שער הציון סי' ר"מ ס"ק כ"ח.</div>.
ל. הַכִּסּוּי צָרִיךְ לִהְיוֹת מֵעַל לְרֹאשָׁם וּמִתַּחַת לְרַגְלֵיהֶם, בְּאֹפֶן שֶׁלֹּא יֵרָאֶה מֵהֶם שׁוּם דָּבָר, וְהַמִּכְסֶה צָרִיךְ לִהְיוֹת אָטוּם, שֶׁלֹּא יֵרָאֶה הָאוֹר בַּעֲדוֹ<div id="q1192" style="margin: 0;display: inline;border-bottom: 2px dashed #0000FF;">[1192]</div><div id="a1192" style="padding:3px;background-color:#CCCCCC;display:none;">כה"ח סי' ר"מ ס"ק ע"א.</div>.
לא. כְּשֶׁאוֹר הַלְּבָנָה מֵאִיר בַּחֶדֶר וְאֵינוֹ מֵאִיר יְשִׁירוֹת עֲלֵיהֶם, יֵשׁ אוֹמְרִים שֶׁמֻּתָּר לְשַׁמֵּשׁ בְּכִסּוּי, וְיֵשׁ אוֹסְרִים. לָכֵן עָדִיף לְכַתְּחִלָּה לִסְגֹּר תְּרִיסִים אוֹ וִילוֹנוֹת וְכַדּוֹמֶה<div id="q1193" style="margin: 0;display: inline;border-bottom: 2px dashed #0000FF;">[1193]</div><div id="a1193" style="padding:3px;background-color:#CCCCCC;display:none;">מג"א סי' ר"מ ס"ק כ"ד.</div>. וּבִשְׁעַת הַדְּחַק אֶפְשָׁר לְהָקֵל אִם מִתְכַּסִּים בְּבֶגֶד כַּנִּזְכָּר לְעֵיל, אַף אִם אוֹר הַלְּבָנָה מֵאִיר עֲלֵיהֶם<div id="q1194" style="margin: 0;display: inline;border-bottom: 2px dashed #0000FF;">[1194]</div><div id="a1194" style="padding:3px;background-color:#CCCCCC;display:none;">בא"ח ש"ש וירא כ"ו.</div>.
לב. אָסוּר לְשַׁמֵּשׁ לְאוֹר הַלְּבָנָה תַּחַת כִּפַּת-הַשָּׁמַיִם, אַף שֶׁאֵינוֹ מֵאִיר עֲלֵיהֶם יְשִׁירוֹת. וּכְשֶׁאֵין אוֹר הַלְּבָנָה מֵאִיר - מֻתָּר רַק בְּמָקוֹם מֻצְנָע שֶׁיֶּשׁ בּוֹ מְחִיצוֹת (עַיֵּן פֶּרֶק כ"ג סָעִיף א'). אוֹר כּוֹכָבִים אֵינוֹ נִקְרָא אוֹר לְעִנְיַן תַּשְׁמִישׁ, אַךְ כַּאֲשֶׁר אוֹר הַכּוֹכָבִים בָּהִיר וְחָזָק, יֵשׁ לְהִמָּנַע מִלְּשַׁמֵּשׁ לְאוֹרָם<div id="q1195" style="margin: 0;display: inline;border-bottom: 2px dashed #0000FF;">[1195]</div><div id="a1195" style="padding:3px;background-color:#CCCCCC;display:none;">מג"א סי' ר"מ ס"ק כ"ד.</div>.
לג. אָסוּר לְשַׁמֵּשׁ לְאוֹר נֵר, מְנוֹרַת חַשְׁמַל וְכַדּוֹמֶה, אַף-עַל-פִּי שֶׁמַּאֲפִיל בְּטַלִּיתוֹ<div id="q1196" style="margin: 0;display: inline;border-bottom: 2px dashed #0000FF;">[1196]</div><div id="a1196" style="padding:3px;background-color:#CCCCCC;display:none;">שו"ע או"ח סי' ר"מ סעי' י"א.</div>, וְהַמְשַׁמֵּשׁ לְאוֹר הַנֵּר עָלוּל לִגְרֹם לְבָנָיו לִהְיוֹת נִכְפִּים<div id="q1197" style="margin: 0;display: inline;border-bottom: 2px dashed #0000FF;">[1197]</div><div id="a1197" style="padding:3px;background-color:#CCCCCC;display:none;">פסחים קי"ב ע"ב.</div>, וַאֲפִלּוּ אִם אִשְׁתּוֹ מְעֻבֶּרֶת<div id="q1198" style="margin: 0;display: inline;border-bottom: 2px dashed #0000FF;">[1198]</div><div id="a1198" style="padding:3px;background-color:#CCCCCC;display:none;">כה"ח סי' ר"מ ס"ק ס"ט.</div>.
לד. אִם הַנֵּר נִמְצָא בְּחֶדֶר אַחֵר וּמֵאִיר לְחֶדֶר זֶה, יָכוֹל תַּלְמִיד-חָכָם לְהַאֲפִיל בְּבֶגֶד וּלְשַׁמֵּשׁ. וְלָאו דַּוְקָא חֶדֶר אַחֵר, אֶלָּא אֲפִלּוּ אִם הַמְּנוֹרָה אוֹ הַנֵּר נִמְצָאִים בְּאוֹתוֹ חֶדֶר, וְעָשָׂה מְחִצָּה שֶׁמְּחַלֶּקֶת אֶת הַחֶדֶר לִשְׁנֵי חֲלָקִים - הֲרֵי זֶה כְּחֶדֶר אַחֵר וְיָכוֹל תַּלְמִיד-חָכָם לְהַאֲפִיל בְּבֶגֶד וּלְשַׁמֵּשׁ.
מְחִצָּה זוֹ צְרִיכָה לִהְיוֹת אֲרֻכָּה כְּ-192 ס"מ<div id="q1199" style="margin: 0;display: inline;border-bottom: 2px dashed #0000FF;">[1199]</div><div id="a1199" style="padding:3px;background-color:#CCCCCC;display:none;">כה"ח סי' ר"מ ס"ק מ"ד לפי ד' אמות כשכל אחת ארבעים ושמונה ס"מ.</div> וּגְבוֹהָה 80 ס"מ לְפָחוֹת<div id="q1200" style="margin: 0;display: inline;border-bottom: 2px dashed #0000FF;">[1200]</div><div id="a1200" style="padding:3px;background-color:#CCCCCC;display:none;">עשרה טפחים.</div>, וּמְחֻזֶּקֶת הֵיטֵב שֶׁלֹּא תָּנוּד בָּרוּחַ, אִם יֵשׁ שָׁם רוּחַ<div id="q1201" style="margin: 0;display: inline;border-bottom: 2px dashed #0000FF;">[1201]</div><div id="a1201" style="padding:3px;background-color:#CCCCCC;display:none;">רמ"א ונו"כ שם.</div>.
אֵין לַעֲשׂוֹת בְּשַׁבָּת מְחִצָּה כָּזֹאת, אֶלָּא בִּתְנָאִים מְיוּחָדִים<div id="q1202" style="margin: 0;display: inline;border-bottom: 2px dashed #0000FF;">[1202]</div><div id="a1202" style="padding:3px;background-color:#CCCCCC;display:none;">שו"ע או"ח סי' שט"ו סעי' א' ונו"כ שם.</div>. וְעַיֵּן בִּסְעִיף מ"ד.
לה. אִם אֵינוֹ יָכוֹל אוֹ אֵינוֹ רוֹצֶה לְכַבּוֹת אֶת הַמְּנוֹרָה אוֹ אֶת הַנֵּר, יְכַסֶּה אֶת הַמְּנוֹרָה אוֹ אֶת הַנֵּר בִּכְלִי אוֹ בְּמַגֶּבֶת עָבָה וְכַדּוֹמֶה עַד שֶׁיְּכֻסֶּה הָאוֹר וּמֻתָּר לְשַׁמֵּשׁ, וַאֲפִלּוּ אִם יִשָּׁאֵר מְעַט אוֹר עָמוּם וְחַלָּשׁ, אֵין בְּכָךְ כְּלוּם. וְדָבָר זֶה יָכוֹל לַעֲשׂוֹתוֹ גַּם בְּשַׁבָּת וּבְיוֹם-טוֹב בְּלִי פִּקְפּוּק, וּבִלְבַד שֶׁיִּזָּהֵר שֶׁלֹּא יְכַבֶּה אֶת הַמְּנוֹרָה אוֹ אֶת הַנֵּר אַגַּב מַעֲשֵׂהוּ<div id="q1203" style="margin: 0;display: inline;border-bottom: 2px dashed #0000FF;">[1203]</div><div id="a1203" style="padding:3px;background-color:#CCCCCC;display:none;">ט"ז ס"ק ב' ומג"א ס"ק ג' בסי' שט"ו.</div>.
לו. אִם אִי-אֶפְשָׁר בְּשׁוּם אֹפֶן לְכַבּוֹת אֶת הַמְּנוֹרָה אוֹ אֶת הַנֵּר אוֹ לְכַסּוֹתָם, יֵשׁ מַתִּירִים לְתַלְמִיד-חָכָם לְשַׁמֵּשׁ בְּכִסּוּי בֶּגֶד. וְנוֹהֲגִים לְהָקֵל כְּמוֹתָם כְּשֶׁאֵינוֹ מְשַׁמֵּשׁ לְשֵׁם הֵרָיוֹן וְאֵין אִשְׁתּוֹ מְעֻבֶּרֶת<div id="q1204" style="margin: 0;display: inline;border-bottom: 2px dashed #0000FF;">[1204]</div><div id="a1204" style="padding:3px;background-color:#CCCCCC;display:none;">כה"ח סי' ר"מ ס"ק ע"א.</div>.
לז. יֵשׁ מַתִּירִים לְשַׁמֵּשׁ בָּאוֹר בִּבְעִילַת-מִצְוָה כְּשֶׁהַכַּלָּה בְּתוּלָה אַף לַחֲסִידִים וְאַנְשֵׁי-מַעֲשֶׂה, וְטַעְמָם הוּא, כִּי בְּבִיאָה זוֹ בְּדֶרֶךְ-כְּלָל אֵין הָאִשָּׁה מִתְעַבֶּרֶת, וְאֵינָהּ אֶלָּא לַעֲשׂוֹתָהּ כְּלִי, כְּדִכְתִיב "כִּי בֹעֲלַיִךְ עֹשַׂיִךְ" וְגוֹ'<div id="q1205" style="margin: 0;display: inline;border-bottom: 2px dashed #0000FF;">[1205]</div><div id="a1205" style="padding:3px;background-color:#CCCCCC;display:none;">ישעיה נ"ד, ה'.</div>, וְאֵין עַל בְּעִילָה זוֹ כָּל הָאַזְהָרוֹת דִּלְעֵיל<div id="q1206" style="margin: 0;display: inline;border-bottom: 2px dashed #0000FF;">[1206]</div><div id="a1206" style="padding:3px;background-color:#CCCCCC;display:none;">בא"ח ש"ש וירא כ"ו.</div>. אַךְ אֵין נוֹהֲגִים בְּהֶתֵּר זֶה כְּלָל, מֵחֲשָׁשׁ שֶׁמָּא תִּתְגַנֶּה עָלָיו, כָּאָמוּר לְעֵיל. וּבְכָל אֹפֶן, אִם הַבְּעִילָה קָשָׁה לוֹ וְאֵינוֹ יָכוֹל לְקַיֵּם אֶת הַמִּצְוָה, יִשְׁאַל שְׁאֵלַת חָכָם<div id="q1207" style="margin: 0;display: inline;border-bottom: 2px dashed #0000FF;">[1207]</div><div id="a1207" style="padding:3px;background-color:#CCCCCC;display:none;">אחרונים. ובענין בעילת מצוה ביום, דינו כדין תלמיד-חכם כמבואר לעיל.</div>.
<h3>הִתְכַּסּוּת בִּשְׁעַת תַּשְׁמִישׁ</h3>
לח. כָּתוּב: "שְׁאֵרָהּ כְּסוּתָהּ וְעֹנָתָהּ לֹא יִגְרָע"<div id="q1208" style="margin: 0;display: inline;border-bottom: 2px dashed #0000FF;">[1208]</div><div id="a1208" style="padding:3px;background-color:#CCCCCC;display:none;">שמות כ"א, י'.</div>. "תָּנֵי רַב יוֹסֵף: 'שְׁאֵרָהּ' - זֶה קֵרוּב בָּשָׂר, שֶׁלֹּא יִנְהַג בָּהּ מִנְהַג פַּרְסִיִּים שֶׁמְּשַׁמְּשִׁין מִטּוֹתֵיהֶן בִּלְבוּשֵׁיהֶן"<div id="q1209" style="margin: 0;display: inline;border-bottom: 2px dashed #0000FF;">[1209]</div><div id="a1209" style="padding:3px;background-color:#CCCCCC;display:none;">כתובות מ"ח ע"א.</div>. לָכֵן, "הָאוֹמֵר אִי אֶפְשִׁי אֶלָּא אֲנִי בְּבִגְדִי וְהִיא בְּבִגְדָהּ - יוֹצִיא וְיִתֵּן כְּתֻבָּתָהּ. וְכֵן אִם הִיא אוֹמֶרֶת אִי אֶפְשִׁי אֶלָּא אֲנִי בְּבִגְדִי וְהוּא בְּבִגְדוֹ - תֵּצֵא בְּלִי כְּתֻבָּה"<div id="q1210" style="margin: 0;display: inline;border-bottom: 2px dashed #0000FF;">[1210]</div><div id="a1210" style="padding:3px;background-color:#CCCCCC;display:none;">שו"ע ורמ"א אה"ע סי' ע"ו סעי' י"ג ונו"כ שם.</div>. שֶׁאֵין זוֹ דֶּרֶךְ חִבָּה<div id="q1211" style="margin: 0;display: inline;border-bottom: 2px dashed #0000FF;">[1211]</div><div id="a1211" style="padding:3px;background-color:#CCCCCC;display:none;">ריטב"א על כתובות מ"ז ע"ב.</div>. אֲפִלּוּ אִם עוֹשִׂין כֵּן הַבַּעַל אוֹ הָאִשָּׁה לְשֵׁם צְנִיעוּת, אֵין הֵם יְכוֹלִים לִכְפּוֹת עַל בֶּן-זוּגָם דָּבָר זֶה<div id="q1212" style="margin: 0;display: inline;border-bottom: 2px dashed #0000FF;">[1212]</div><div id="a1212" style="padding:3px;background-color:#CCCCCC;display:none;">שם.</div>.
אַךְ אִם שְׁנֵיהֶם רוֹצִים בְּכָךְ, יֵשׁ אוֹמְרִים דְּהָוֵי מִדַּת-צְנִיעוּת<div id="q1213" style="margin: 0;display: inline;border-bottom: 2px dashed #0000FF;">[1213]</div><div id="a1213" style="padding:3px;background-color:#CCCCCC;display:none;">עי' שו"ע סי' ר"מ סעי' ח'.</div>.
וְהַמְקֻבָּלִים כָּתְבוּ שֶׁיִּהְיוּ שְׁנֵיהֶם עֲרֻמִּים, וְלֹא יִהְיֶה חוֹצֵץ בֵּינֵיהֶם שׁוּם דָּבָר<div id="q1214" style="margin: 0;display: inline;border-bottom: 2px dashed #0000FF;">[1214]</div><div id="a1214" style="padding:3px;background-color:#CCCCCC;display:none;">כה"ח סי' ר"מ ס"ק ס'.</div>. אָמְנָם אִם רוֹב גּוּפָם עָרֹם וְרַק מְעַט חוֹצֵץ אֲפִלּוּ מֵעַל הַדַּדִּין, אֵין בְּכָךְ מִשּׁוּם חֲצִיצָה<div id="q1215" style="margin: 0;display: inline;border-bottom: 2px dashed #0000FF;">[1215]</div><div id="a1215" style="padding:3px;background-color:#CCCCCC;display:none;">הוד יוסף לרי"ח סי' ע"ה אות ב'.</div>.
וְהַמַּקְפִּידִים לִלְבֹּשׁ טַלִּית-קָטָן כָּל הַזְּמַן חוּץ מִשְּׁעַת רַחֲצָה, יַנִּיחוּ בִּשְׁעַת הַתַּשְׁמִישׁ אֶת הַטַּלִּית עַל צַוָּארָם שֶׁלֹּא יַחְצֹץ בֵּינֵיהֶם<div id="q1216" style="margin: 0;display: inline;border-bottom: 2px dashed #0000FF;">[1216]</div><div id="a1216" style="padding:3px;background-color:#CCCCCC;display:none;">בא"ח ש"ר בראשית ט', שעה"כ נ"ב, ועי' ספר הלכה ח"א פרק ז'.</div>, כַּכָּתוּב: "וְדָבַק בְּאִשְׁתּוֹ וְהָיוּ לְבָשָׂר אֶחָד"<div id="q1217" style="margin: 0;display: inline;border-bottom: 2px dashed #0000FF;">[1217]</div><div id="a1217" style="padding:3px;background-color:#CCCCCC;display:none;">בראשית ב', כ"ד.</div>.
לט. צְרִיכִים לְכַסּוֹת עַצְמָם בְּכִסּוּי אַף כְּשֶׁמְּשַׁמְּשִׁים בַּלַּיְלָה, כִּי "מְלֹא כָל הָאָרֶץ כְּבוֹדוֹ"<div id="q1218" style="margin: 0;display: inline;border-bottom: 2px dashed #0000FF;">[1218]</div><div id="a1218" style="padding:3px;background-color:#CCCCCC;display:none;">ישעיה ו', ג'. ועי' שו"ע או"ח סי' ג' סעי' י"ב.</div>, וְהַקָּדוֹשׁ-בָּרוּךְ-הוּא שׂוֹנֵא אֶת מִי שֶׁמְּשַׁמֵּשׁ מִטָּתוֹ עָרוּם כְּשֶׁהוּא בִּלְתִּי מְכֻסֶּה<div id="q1219" style="margin: 0;display: inline;border-bottom: 2px dashed #0000FF;">[1219]</div><div id="a1219" style="padding:3px;background-color:#CCCCCC;display:none;">ויקרא רבה, מובא בתוס' נדה י"ז ע"א.</div>, דְּהָוֵי גַּסּוּת וְחֹסֶר צְנִיעוּת<div id="q1220" style="margin: 0;display: inline;border-bottom: 2px dashed #0000FF;">[1220]</div><div id="a1220" style="padding:3px;background-color:#CCCCCC;display:none;">עי' תוס' נדה שם.</div>. דִּינִים אֵלֶּה הֵם בֵּין לַמְשַׁמְּשִׁים בַּיּוֹם וּבֵין לַמְשַׁמְּשִׁים בַּלַּיְלָה, אֶלָּא שֶׁבַּיּוֹם יֵשׁ לְהַקְפִּיד עַל כִּסּוּי בְּיוֹתֵר, כַּמְבֹאָר בִּסְעִיפִים כ"ט-ל'.
<h3>כִּסּוּי סִפְרֵי קֹדֶשׁ</h3>
מ. אָסוּר לְשַׁמֵּשׁ בְּחֶדֶר שֶׁיֶּשׁ בּוֹ סֵפֶר-תּוֹרָה כָּתוּב עַל קְלָף בִּגְלִילָה, וַאֲפִלּוּ אִם הַסֵּפֶר פָּסוּל לִקְרִיאָה בְּצִבּוּר, כְּגוֹן שֶׁאֵין בּוֹ אֶת כָּל חֲמֵשֶׁת הַסְּפָרִים<div id="q1221" style="margin: 0;display: inline;border-bottom: 2px dashed #0000FF;">[1221]</div><div id="a1221" style="padding:3px;background-color:#CCCCCC;display:none;">שו"ע סי' ר"מ סעי' ו', ועי' ספר הלכה ח"א פרק ח'.</div>.
מא. אִם אֵין לוֹ חֶדֶר אַחֵר לְשַׁמֵּשׁ בּוֹ - יַעֲשֶׂה מְחִצָּה בֵּין סֵפֶר-הַתּוֹרָה לְבֵין הַמִּטָּה.
גֹּבַהּ הַמְחִצָּה צָרִיךְ לִהְיוֹת לְפָחוֹת כִּ-80 ס"מ, וְאָרְכָּהּ 192 ס"מ.
מב. מְחִצָּה זוֹ יְכוֹלָה לִהְיוֹת סָדִין אוֹ וִילוֹן שֶׁאֵינוֹ שָׁקוּף. וְאִם יֵשׁ רוּחַ בְּאוֹתוֹ מָקוֹם, צָרִיךְ לְקָשְׁרָהּ שֶׁלֹּא תָּנוּד בָּרוּחַ<div id="q1222" style="margin: 0;display: inline;border-bottom: 2px dashed #0000FF;">[1222]</div><div id="a1222" style="padding:3px;background-color:#CCCCCC;display:none;">כה"ח שם ס"ק מ"ד-מ"ה.</div>.
מג. יֵשׁ מְקִלִּין בְּוִילוֹן מְרֻשָּׁת אוֹ שָׁקוּף. וְאִם סֵפֶר-הַתּוֹרָה מְכֻסֶּה אוֹ אֵינוֹ נִרְאֶה, אֶפְשָׁר לְהָקֵל כְּמוֹתָם<div id="q1223" style="margin: 0;display: inline;border-bottom: 2px dashed #0000FF;">[1223]</div><div id="a1223" style="padding:3px;background-color:#CCCCCC;display:none;">משנ"ב סי' ר"מ ס"ק כ"ה.</div>.
מד. אָסוּר לַעֲשׂוֹת מְחִצָּה כָּזֹאת בְּשַׁבָּת. וְאִם הָיְתָה עֲשׂוּיָה מֵעֶרֶב-שַׁבָּת וּפְתוּחָה טֶפַח אוֹ יוֹתֵר, מֻתָּר לְפָתְחָה בְּשַׁבָּת. וִילוֹן סָגוּר, מֻתָּר לְפָתְחוֹ בְּשַׁבָּת. כִּילָה שֶׁעַל-גַּבֵּי מִטָּה, חֲשׁוּבָה מְחִצָּה לְעִנְיָן זֶה כְּשֶׁהִיא פְּתוּחָה, וּמֻתָּר לְפָתְחָה בְּשַׁבָּת.
מה. אֲרוֹן סָגוּר בְּנֶפַח 40 סְאָה, שֶׁהוּא אַמָּה עַל אַמָּה עַל שָׁלֹשׁ אַמּוֹת (כִּשְׁלִישׁ מֶטֶר מְעֻקָּב, 144/48/48 ס"מ) הָוֵי כִּרְשׁוּת לְעַצְמוֹ, וְאִם הַסֵּפֶר מֻנָּח בְּתוֹכוֹ הָוֵי כִּבְחֶדֶר אַחֵר<div id="q1224" style="margin: 0;display: inline;border-bottom: 2px dashed #0000FF;">[1224]</div><div id="a1224" style="padding:3px;background-color:#CCCCCC;display:none;">מג"א סי' ר"מ ס"ק י"ט.</div>. אוּלָם יֵשׁ מַחְמִירִים בַּאֲרוֹן כָּזֶה אִם אֵינוֹ מְחֻבָּר לַקִּיר<div id="q1225" style="margin: 0;display: inline;border-bottom: 2px dashed #0000FF;">[1225]</div><div id="a1225" style="padding:3px;background-color:#CCCCCC;display:none;">משנ"ב שם ס"ק ל"ג.</div>, לָכֵן אִם יָכוֹל יוֹצִיאֶנּוּ לְחֶדֶר אַחֵר, וְאִם אֵינוֹ יָכוֹל יַעֲשֶׂה מְחִצָּה אַחֶרֶת, וְאִם אֵינוֹ יָכוֹל גַּם שְׁנֵיהֶם - יָכוֹל לְשַׁמֵּשׁ<div id="q1226" style="margin: 0;display: inline;border-bottom: 2px dashed #0000FF;">[1226]</div><div id="a1226" style="padding:3px;background-color:#CCCCCC;display:none;">אחרונים.</div>.
מו. יֵשׁ מַחְמִירִים בִּשְׁאָר סְפָרִים מִכִּתְבֵי-הַקֹּדֶשׁ כְּשֶׁהֵם כְּתוּבִים עַל קְלָף בִּגְלִילָה, כִּמְגִלַּת-אֶסְתֵּר וְכַדּוֹמֶה, לְהַחְשִׁיבָם כְּסֵפֶר-תּוֹרָה<div id="q1227" style="margin: 0;display: inline;border-bottom: 2px dashed #0000FF;">[1227]</div><div id="a1227" style="padding:3px;background-color:#CCCCCC;display:none;">משנ"ב שם ס"ק כ"ג.</div>, וְיֵשׁ מְקִלִּים לְהַחְשִׁיבָם כִּסְפָרִים רְגִילִים<div id="q1228" style="margin: 0;display: inline;border-bottom: 2px dashed #0000FF;">[1228]</div><div id="a1228" style="padding:3px;background-color:#CCCCCC;display:none;">כה"ח שם ס"ק מ"ט.</div>, לָכֵן אִם יָכוֹל יוֹצִיאֵם לְחֶדֶר אַחֵר, וְאִם לָאו - יְכַסֵּם בִּשְׁנֵי כִסּוּיִים<div id="q1229" style="margin: 0;display: inline;border-bottom: 2px dashed #0000FF;">[1229]</div><div id="a1229" style="padding:3px;background-color:#CCCCCC;display:none;">עי' כה"ח סי' מ' סעי' י"ז.</div>.
מז. חֶדֶר שֶׁיֵּשׁ בּוֹ סִפְרֵי-קֹדֶשׁ, גְּמָרוֹת, חֻמָּשִׁים מֻדְפָּסִים, תְּפִלִּין, מְזוּזוֹת, קָמֵיעוֹת וְכוּ' - מֻתָּר לְשַׁמֵּשׁ בּוֹ, וּבִלְבַד שֶׁיְּכַסֵּם בִּשְׁנֵי כִסּוּיִים, אַךְ שֶׁלֹּא יִהְיוּ שְׁנֵיהֶם מְיֻחָדִים לָהֶם, אֶלָּא אֶחָד מְיֻחָד לָהֶם וְאֶחָד מְכַסֶּה מֵעָלָיו אוֹ מִתַּחְתָּיו<div id="q1230" style="margin: 0;display: inline;border-bottom: 2px dashed #0000FF;">[1230]</div><div id="a1230" style="padding:3px;background-color:#CCCCCC;display:none;">רמ"א סי' מ' סעי' ב'.</div>.
מח. כִּיס-תְּפִלִּין הַמֻּנָּח בְּתוֹךְ כִּיס-טַלִּית, חָשׁוּב רַק כְּכִסּוּי אֶחָד<div id="q1231" style="margin: 0;display: inline;border-bottom: 2px dashed #0000FF;">[1231]</div><div id="a1231" style="padding:3px;background-color:#CCCCCC;display:none;">משנ"ב שם ס"ק ז'.</div>. וְיֵשׁ מְקִלִּין כְּשֶׁאֵין כִּיס-הַטַּלִּית מְיֻחָד גַּם לַתְּפִלִּין, אֶלָּא לַטַּלִּית, אֶלָּא שֶׁאַחַר-כָּךְ הִנִּיחַ בּוֹ תְּפִלִּין<div id="q1232" style="margin: 0;display: inline;border-bottom: 2px dashed #0000FF;">[1232]</div><div id="a1232" style="padding:3px;background-color:#CCCCCC;display:none;">כה"ח שם ס"ק י', י"ב.</div>, שֶׁנֶּחְשָׁב כִּשְׁנֵי כִסּוּיִים. כִּסּוּי נַיְלוֹן שֶׁל תִּיק הַטַּלִית וְהַתְּפִלִּין אֵינוֹ נֶחְשָׁב לְכִסּוּי שֵׁנִי כַּאֲשֶׁר כַּוָּנָתוֹ לִשְׁמִירַת הַטַּלִּית וְהַתְּפִלִּין. אַךְ אִם בִּתְחִלַּת הַשִּׁמּוּשׁ הִתְכַּוֵּן שֶׁיְּשַׁמֵּשׁ כְּכִסּוּי שֵׁנִי וְלֹא לִשְׁמִירַת הַתְּפִלִּין, אוֹ אִם חָשַׁב שֶׁיְּשַׁמֵּשׁ רַק לִשְׁמִירַת תִּיק הַטַלִּית אוֹ הַתְּפִלִּין - נֶחְשָׁב לְכִסּוּי שֵׁנִי.
מט. יֵשׁ מְקִלִּין לְהַחְשִׁיב כְּרִיכַת-סֵפֶר כְּכִסּוּי אֶחָד הַמְיֻחָד לוֹ, וְאִם יַנִּיחַ עַל הַכְּרִיכָה כִּסּוּי נוֹסָף, הָוֵי כִּשְׁנֵי כִסּוּיִים. וְיֵשׁ חוֹלְקִים וּמַצְרִיכִים שְׁנֵי כִסּוּיִים מִלְּבַד הַכְּרִיכָה<div id="q1233" style="margin: 0;display: inline;border-bottom: 2px dashed #0000FF;">[1233]</div><div id="a1233" style="padding:3px;background-color:#CCCCCC;display:none;">משנ"ב שם ס"ק ד'.</div>. וְלַהֲלָכָה, בִּסְפָרִים מֻדְפָּסִים יֵשׁ לְהָקֵל שֶׁמַּסְפִּיק כִּסּוּי אֶחָד חוּץ מֵהַכְּרִיכָה, אֲבָל בִּמְגִלּוֹת כַּנַּ"ל וּבִסְפָרִים כְּתוּבִים אַשּׁוּרִית בִּכְתַב-יָד אֵין לְהָקֵל<div id="q1234" style="margin: 0;display: inline;border-bottom: 2px dashed #0000FF;">[1234]</div><div id="a1234" style="padding:3px;background-color:#CCCCCC;display:none;">כה"ח שם ס"ק י"ד, ט"ז.</div>.
נ. סְפָרִים הַנִּמְצָאִים מֵאֲחוֹרֵי מְחִצָּה, אֵינָם צְרִיכִים כִּסּוּי. סְפָרִים בַּעֲלֵי כְּרִיכָה הַנִּמְצָאִים בְּתוֹךְ אֲרוֹן שֶׁיֶּשׁ בּוֹ 40 סְאָה (עַיֵּן סָעִיף מ"ו), נֶחְשָׁבִים כְּנִמְצָאִים תַּחַת שְׁנֵי כִסּוּיִים<div id="q1235" style="margin: 0;display: inline;border-bottom: 2px dashed #0000FF;">[1235]</div><div id="a1235" style="padding:3px;background-color:#CCCCCC;display:none;">עי' כה"ח שם ס"ק י"ד.</div>, מִכֵּיוָן שֶׁאֲרוֹן נֶחְשָׁב כִּמְחִצָּה לְדַעַת מִסְפַּר שִׁטּוֹת<div id="q1236" style="margin: 0;display: inline;border-bottom: 2px dashed #0000FF;">[1236]</div><div id="a1236" style="padding:3px;background-color:#CCCCCC;display:none;">כה"ח סי' ר"מ ס"ק נ"א.</div>.
נא. כִּסּוּי הַמְיֹעָד לְכַסּוֹת סִפְרֵי-קֹדֶשׁ לְשֵׁם תַּשְׁמִישׁ וְכַדּוֹמֶה, יָכוֹל לְשַׁמֵּשׁ כְּכִסּוּי שֵׁנִי וְאֵינוֹ נֶחְשָׁב כְּכִסּוּי הַמְיֻחָד לַסֵּפֶר<div id="q1237" style="margin: 0;display: inline;border-bottom: 2px dashed #0000FF;">[1237]</div><div id="a1237" style="padding:3px;background-color:#CCCCCC;display:none;">משנ"ב סי' מ' ס"ק ז'.</div>.
נב. בֶּגֶד מְקֻפָּל נֶחְשָׁב כִּשְׁנֵי כִסּוּיִים. בֶּגֶד עִם בִּטְנָה נֶחְשָׁב כְּכִסּוּי אֶחָד. שְׁנֵי בְגָדִים הַתְּפוּרִים יַחַד (כְּצִפִּית), דִּינָם כְּכִסּוּי אֶחָד<div id="q1238" style="margin: 0;display: inline;border-bottom: 2px dashed #0000FF;">[1238]</div><div id="a1238" style="padding:3px;background-color:#CCCCCC;display:none;">כה"ח סי' ר"מ ס"ק נ"ג.</div>.
נג. כְּשֶׁמְּכַסֶּה חֵפֶץ-קֹדֶשׁ, יָכוֹל לְכַסּוֹתוֹ רַק מִלְמַעְלָה וּמִצְּדָדָיו, אֲבָל אֵין צֹרֶךְ לְכַסּוֹתוֹ מִתַּחְתָּיו, אִם מֻנָּח עַל מַדָּף וְכַדּוֹמֶה104.
נד. כְּשֶׁמְּכַסֶּה חֵפֶץ-קֹדֶשׁ בִּשְׁנֵי כִסּוּיִים, אֵין לוֹ לְהַנִּיחוֹ עַל מִטָּתוֹ אֶלָּא רַק אִם אֵין לוֹ מָקוֹם אַחֵר לְשָׁמְרוֹ. וּכְשֶׁמַּנִּיחוֹ עַל מִטָּתוֹ לֹא יַנִּיחֶנּוּ אֶלָּא לִמְרַאֲשׁוֹתָיו וְלֹא לְרַגְלָיו אוֹ מִן הַצְּדָדִים. וְטוֹב לְהַנִּיחוֹ מִתַּחַת לַכַּר לִמְרַאֲשׁוֹתָיו, אַךְ לֹא כְּנֶגֶד רֹאשׁוֹ מַמָּשׁ<div id="q1239" style="margin: 0;display: inline;border-bottom: 2px dashed #0000FF;">[1239]</div><div id="a1239" style="padding:3px;background-color:#CCCCCC;display:none;">שו"ע או"ח סי' מ' סעי' ג' ובכה"ח שם.</div>.
נה. מְזוּזָה הַמֻּנַּחַת בְּקֻפְסָתָהּ בְּתוֹךְ עֲטִיפַת-נַיְלוֹן וְכַדּוֹמֶה, נֶחְשֶׁבֶת כְּמֻנַּחַת בִּשְׁנֵי כִסּוּיִים, מִכֵּיוָן שֶׁהָעֲטִיפָה הַפְּנִימִית נוֹעֲדָה לְשַׁמֵּשׁ כְּכִסּוּי מִפְּנֵי בִּזּוּיָהּ אוֹ כְּכִסּוּי לְתַשְׁמִישׁ, וּבִפְרָט שֶׁהַמְּזוּזָה מֻנַּחַת בְּגֹבַהּ עֲשָׂרָה טְפָחִים וְיוֹתֵר<div id="q1240" style="margin: 0;display: inline;border-bottom: 2px dashed #0000FF;">[1240]</div><div id="a1240" style="padding:3px;background-color:#CCCCCC;display:none;">שו"ע יו"ד סי' רפ"ו סעי' ב' ובט"ז ס"ק ה'.</div>.
נו. אִם הַמְּזוּזָה מְכֻסָּה בְּקֻפְסָתָהּ בִּלְבַד, יֵשׁ לִסְגֹּר אֶת הַדֶּלֶת לִפְנֵי הַתַּשְׁמִישׁ, כְּדֵי שֶׁהַמְּזוּזָה תִּשָּׁאֵר מִחוּץ לַחֶדֶר וְלֹא יְשַׁמְּשׁוּ בְּפָנֶיהָ. אֶפְשָׁר גַּם-כֵּן לְהַנִּיחַ עַל קֻפְסָתָהּ מִבַּחוּץ נְיָר וְכַדּוֹמֶה בִּשְׁעַת תַּשְׁמִישׁ, וְאָז הוּא כִּשְׁנֵי כִסּוּיִים<div id="q1241" style="margin: 0;display: inline;border-bottom: 2px dashed #0000FF;">[1241]</div><div id="a1241" style="padding:3px;background-color:#CCCCCC;display:none;">עי' טהרת ישראל סי' ר"מ ס"ק נ"ח וכה"ח סי' מ' ס"ק י"ג.</div>.
נז. יֵשׁ מַתִּירִים לְשַׁמֵּשׁ בְּחֶדֶר שֶׁיֶּשׁ בּוֹ סִפְרֵי-קֹדֶשׁ כְּשֶׁמִּתְכַּסִּים הַבַּעַל וְהָאִשָּׁה עַד מֵעַל לְרֹאשָׁם וּמִתַּחַת לְרַגְלֵיהֶם<div id="q1242" style="margin: 0;display: inline;border-bottom: 2px dashed #0000FF;">[1242]</div><div id="a1242" style="padding:3px;background-color:#CCCCCC;display:none;">מהרש"ק בשנות חיים סי' קי"ח, ועי' כה"ח סי' מ' ס"ק י"ז.</div>, וְיֵשׁ אוֹסְרִים<div id="q1243" style="margin: 0;display: inline;border-bottom: 2px dashed #0000FF;">[1243]</div><div id="a1243" style="padding:3px;background-color:#CCCCCC;display:none;">רב פעלים או"ח ח"א סי' ט'.</div>, וּבִשְׁעַת הַדְּחַק נִתָּן לְהָקֵל כְּשֶׁיֵּשׁ סְפָרִים שֶׁאֵינָם סִפְרֵי-תוֹרָה<div id="q1244" style="margin: 0;display: inline;border-bottom: 2px dashed #0000FF;">[1244]</div><div id="a1244" style="padding:3px;background-color:#CCCCCC;display:none;">עי' כה"ח סי' מ' ס"ק י"ז.</div>, וּבִפְרָט אִם מֻנָּחִים בְּאָרוֹן שֶׁגָּבֹהַּ עֲשָׂרָה טְפָחִים.
נח. פְּסוּקִים שְׁלֵמִים אוֹ מַאַמְרֵי חֲכָמֵינוּ ז"ל אֶפְשָׁר לִתְלוֹתָם בַּחֲדַר שֵׁנָה, אַךְ רַק לְמַעְלָה מֵעֲשָׂרָה טְפָחִים מֵהַמִּטָּה, כִּי אַחֶרֶת צָרִיךְ לְכַסּוֹתָם. אוּלָם קִטְעֵי פְסוּקִים אֶפְשָׁר לִתְלוֹת אַף בְּפָחוֹת מִכֵּן.
נט. תְּמוּנוֹת שֶׁל צַדִּיקִים אֶפְשָׁר לִתְלוֹת בַּחֲדַר-שֵׁנָה. אַךְ תְּמוּנוֹת שֶׁל שְׁאָר בְּנֵי-אָדָם, אֲפִלּוּ קְרוֹבֵי מִשְׁפָּחָה, לֹא יִתְלֵם בַּחֲדַר-שֵׁנָה מִשּׁוּם הִרְהוּר.
<h2>פֶּרֶק כג - דְּבָרִים הַמּוֹנְעִים תַּשְׁמִישׁ</h2>
<h3>חֹסֶר צְנִיעוּת</h3>
א. אַף שֶׁאִשְׁתּוֹ שֶׁל אָדָם מֻתֶּרֶת לוֹ, אֵין לוֹ לְשַׁמֵּשׁ בְּפַרְהֶסְיָה אוֹ בְּמָקוֹם צִבּוּרִי, בְּגַנִּים וּבְפַרְדֵּסִים, כִּי דָּבָר זֶה נִרְאֶה כִּזְנוּת<div id="q1245" style="margin: 0;display: inline;border-bottom: 2px dashed #0000FF;">[1245]</div><div id="a1245" style="padding:3px;background-color:#CCCCCC;display:none;">שו"ע אה"ע סי' כ"ה סעי' ד'.</div>. וּמַעֲשֶׂה בְּאָדָם שֶׁהִטִּיחַ בְּאִשְׁתּוֹ (שֵׁם גְּנַאי לְתַשְׁמִישׁ) תַּחַת הַתְּאֵנָה, וֶהֱבִיאוּהוּ לְבֵית-דִּין וְהִלְקוּהוּ, לֹא מִפְּנֵי שֶׁרָאוּי לְכָךְ, אֶלָּא מִפְּנֵי שֶׁהַשָּׁעָה רְאוּיָה לְכָךְ<div id="q1246" style="margin: 0;display: inline;border-bottom: 2px dashed #0000FF;">[1246]</div><div id="a1246" style="padding:3px;background-color:#CCCCCC;display:none;">סנהדרין מ"ו ע"א.</div>.
ב. וְיֵשׁ לָהֶם לִהְיוֹת צְנוּעִים בִּשְׁעַת תַּשְׁמִישׁ הַמִּטָּה וְלֹא לְפַרְסֵם מַעֲשֵׂיהֶם. וְעַל אִשָּׁה שֶׁמְּפַרְסֶמֶת אֶת דְּבַר טְבִילָתָהּ נֶאֱמַר: "אָרוּר שׁוֹכֵב עִם כָּל בְּהֵמָה"<div id="q1247" style="margin: 0;display: inline;border-bottom: 2px dashed #0000FF;">[1247]</div><div id="a1247" style="padding:3px;background-color:#CCCCCC;display:none;">דברים כ"ז, כ"א. שו"ע ורמ"א יו"ד סי' קצ"ח סעי' מ"ח.</div>.
ג. מַדְרֵגוֹת יֵשׁ בִּצְנִיעוּת זוֹ, חֶלְקָן חוֹבָה וְחֶלְקָן רְשׁוּת: חוֹבָה עַל כָּל אָדָם שֶׁלֹּא לְשַׁמֵּשׁ מִטָּתוֹ בִּפְנֵי אֲנָשִׁים עֵרִים<div id="q1248" style="margin: 0;display: inline;border-bottom: 2px dashed #0000FF;">[1248]</div><div id="a1248" style="padding:3px;background-color:#CCCCCC;display:none;">שו"ע או"ח סי' ר"מ סעי' ו', ועי' הפרטים בדיני אורחים להלן סעי' ה'-ז'.</div>, וַאֲפִלּוּ אִם הָאֲנָשִׁים הָעֵרִים אֵינָם שָׂמִים לֵב לַתַּשְׁמִישׁ<div id="q1249" style="margin: 0;display: inline;border-bottom: 2px dashed #0000FF;">[1249]</div><div id="a1249" style="padding:3px;background-color:#CCCCCC;display:none;">כה"ח סי' ר"מ ס"ק מ"ב.</div>. אֲבָל בִּפְנֵי יְשֵׁנִים, מֵעִקַּר הַדִּין מֻתָּר. וְכֵן בִּפְנֵי תִינוֹק עֵר כְּבֶן שָׁנָה, שְׁנָתַיִם, שֶׁאֵינוֹ יוֹדֵעַ לְדַבֵּר, מֵעִקַּר הַדִּין מֻתָּר. לְמַעְלָה מִגִּיל זֶה, אָסוּר<div id="q1250" style="margin: 0;display: inline;border-bottom: 2px dashed #0000FF;">[1250]</div><div id="a1250" style="padding:3px;background-color:#CCCCCC;display:none;">שו"ע שם סעי' ו'.</div>. הַמְשַׁמֵּשׁ מִטָּתוֹ עַל מִטָּה שֶׁתִּינוֹק יָשֵׁן בָּהּ לְמַרְגְּלוֹתָיו - אוֹתוֹ תִּינוֹק נִכְפֶּה. וְדַוְקָא קָטָן מִבֶּן שָׁנָה. וְאִם מַנִּיחַ יָדוֹ עָלָיו, מֻתָּר<div id="q1251" style="margin: 0;display: inline;border-bottom: 2px dashed #0000FF;">[1251]</div><div id="a1251" style="padding:3px;background-color:#CCCCCC;display:none;">שו"ע שם סעי' ט"ז.</div>.
ד. מִדַּת-חֲסִידוּת הִיא שֶׁלֹּא לְשַׁמֵּשׁ אֲפִלּוּ בִּפְנֵי תִּינוֹק<div id="q1252" style="margin: 0;display: inline;border-bottom: 2px dashed #0000FF;">[1252]</div><div id="a1252" style="padding:3px;background-color:#CCCCCC;display:none;">נדה י"ז ע"א, כה"ח שם ס"ק צ"ב.</div>, אֶלָּא יְשַׁמְּשׁוּ בְּיִחוּד גָּמוּר שֶׁכָּל דַּעְתָּם תִּהְיֶה מֻפְנֵית זֶה לָזֶה וְלֹא לִדְבָרִים אֲחֵרִים.
וְהַגְּמָרָא מְסַפֶּרֶת שֶׁגְּדוֹלֵי הַחֲכָמִים לֹא הָיוּ מְשַׁמְּשִׁים מִטּוֹתֵיהֶם אֲפִלּוּ בִּפְנֵי בַּעֲלֵי-חַיִּים, עַד כְּדֵי כָּךְ שֶׁהָיוּ מוֹצִיאִים מֵחַדְרָם אֲפִלּוּ עַכְבָּרִים וּזְבוּבִים. וְ"אָמַר רַבִּי שִׁמְעוֹן בֶּן יוֹחַאי: אַרְבָּעָה דְּבָרִים הַקָּדוֹשׁ-בָּרוּךְ-הוּא שׂוֹנְאָן וַאֲנִי אֵינִי אוֹהֲבָן וְכוּ', וְהַמְשַׁמֵּשׁ מִטָּתוֹ בִּפְנֵי כָּל חָי"<div id="q1253" style="margin: 0;display: inline;border-bottom: 2px dashed #0000FF;">[1253]</div><div id="a1253" style="padding:3px;background-color:#CCCCCC;display:none;">נדה ט"ז ע"ב - י"ז ע"א, כה"ח סי' ר"מ ס"ק מ"ג.</div>.
לָכֵן יֵשׁ לָאָדָם לְסַלֵּק כָּל הַגּוֹרְמִים הַמַּטְרִידִים אוֹתוֹ שֶׁלֹּא יַסִּיחַ דַּעְתּוֹ לִדְבָרִים אֲחֵרִים, וּבִמְיֻחָד לֹא לְנָשִׁים אֲחֵרוֹת.
<h3>אוֹרְחִים</h3>
ה. אוֹרְחִים אֲסוּרִים לְשַׁמֵּשׁ מִשּׁוּם צְנִיעוּת, שֶׁמָּא יַרְגִּישׁוּ בָּהֶם בְּנֵי-הַבַּיִת, וּכְדֵי שֶׁלֹּא יִתְלַכְלְכוּ סְדִינָיו שֶׁל בַּעַל-הַבַּיִת.
ו. אִם יֵשׁ לָאוֹרְחִים חֶדֶר סָגוּר וּמְיֻחָד לָהֶם, וּבָרוּר שֶׁאֵין נִכְנָסִים שָׁם בְּנֵי-הַבַּיִת, וְאֵינָם שׁוֹמְעִים אֶת שֶׁנַּעֲשֶׂה שָׁם - יְכוֹלִים לְשַׁמֵּשׁ, וּבִלְבַד שֶׁיְּשַׁמְּשׁוּ עַל סָדִין אוֹ מַגֶּבֶת שֶׁלָּהֶם<div id="q1254" style="margin: 0;display: inline;border-bottom: 2px dashed #0000FF;">[1254]</div><div id="a1254" style="padding:3px;background-color:#CCCCCC;display:none;">שו"ע סי' ר"מ סעי' י"ג ובכה"ח שם ס"ק פ"ו, משנ"ב ס"ק נ', נ"א.</div>.
ז. אִם יֵשׁ סְפָרִים בְּאוֹתוֹ חֶדֶר וְאֵינָם יְכוֹלִים לַעֲשׂוֹת מְחִצָּה, אוֹ שֶׁאֵין לָהֶם סְדִינִים מִשֶּׁלָּהֶם - אֵין לָהֶם לְשַׁמֵּשׁ אֲפִלּוּ בְּלֵיל טְבִילָתָהּ, וּצְרִיכִים לִמְחֹל זֶה לָזֶה וְלֹא לָבוֹא לִידֵי מַחֲלֹקֶת.
ח. אִם יֵשׁ חֲשָׁשׁ שֶׁל הוֹצָאַת זֶרַע לְבַטָּלָה וְכַדּוֹמֶה, יֵשׁ לְהָקֵל בְּלֵיל טְבִילָתָהּ וְכַדּוֹמֶה, וּבִלְבַד שֶׁיְּכַסּוּ אֶת הַסְּפָרִים. וְאִם אִי-אֶפְשָׁר בְּכָךְ, יִתְכַּסּוּ מֵעַל לְרֹאשָׁם וּמִתַּחַת לְרַגְלֵיהֶם<div id="q1255" style="margin: 0;display: inline;border-bottom: 2px dashed #0000FF;">[1255]</div><div id="a1255" style="padding:3px;background-color:#CCCCCC;display:none;">אחרונים. ועי' לעיל בפרק כ"ב "כיסוי ספרי קודש".</div>.
<h3>אַחַר בֵּית הַכִּסֵּא</h3>
ט. הַבָּא מִבֵּית-הַכִּסֵּא, אַל יְשַׁמֵּשׁ מִטָּתוֹ עַד שֶׁיִּשְׁהֶה שִׁעוּר הִלּוּךְ חֲצִי מִיל (כְּ-9 דַּקּוֹת), מִפְּנֵי שֶׁשֵּׁד בֵּית-הַכִּסֵּא מִתְלַוֶּה אֵלָיו. וְאִם שִׁמֵּשׁ, הָוֵי לֵהּ בָּנִים נִכְפִּים<div id="q1256" style="margin: 0;display: inline;border-bottom: 2px dashed #0000FF;">[1256]</div><div id="a1256" style="padding:3px;background-color:#CCCCCC;display:none;">גיטין ע' ע"א, מסכת כלה פרק ב', ועי' כסא רחמים שם.</div>. וְדַוְקָא בֵּית-כִּסֵּא קָבוּעַ, אֲבָל הַנִּפְנֶה לִצְרָכָיו בַּשָּׂדֶה אוֹ בְּבֵית-כִּסֵּא עֲרַאי, אֵינוֹ צָרִיךְ לְהַמְתִּין<div id="q1257" style="margin: 0;display: inline;border-bottom: 2px dashed #0000FF;">[1257]</div><div id="a1257" style="padding:3px;background-color:#CCCCCC;display:none;">משנ"ב סי' ר"מ ס"ק נ"ד.</div>.
הַמִּתְעוֹרֵר מִשְּׁנָתוֹ
י. מִי שֶׁמִּתְעוֹרֵר בְּקִשּׁוּי אֵבָר מֵחֲלוֹמוֹ לֹא יִבְעֹל בְּאוֹתוֹ קִשּׁוּי, כִּי אֵין קִשּׁוּי זֶה מֵאִשְׁתּוֹ, וְיִגְרֹם נֶזֶק לוֹ וּלְבָנָיו שֶׁיִּוָּלְדוּ מִכָּךְ. וְאִם מְרֻבָּה תַּאֲוָתוֹ, יַמְתִּין עַד שֶׁיָּמוּת הָאֵבָר מִקִּשּׁוּי הַחֲלוֹם וְאַחַר-כָּךְ יִבְעֹל<div id="q1258" style="margin: 0;display: inline;border-bottom: 2px dashed #0000FF;">[1258]</div><div id="a1258" style="padding:3px;background-color:#CCCCCC;display:none;">משנ"ב סי' ר"מ ס"ק נ"ד בשם האר"י. ועי' בכה"ח שם ס"ק כ"ו.</div>. וְאִם חוֹשֵׁשׁ שֶׁיֵּצֵא זֶרַע לְבַטָּלָה, מֻתָּר לִבְעֹל מִיָּד.
<h3>בְּעֵת חֻלְשָׁה</h3>
יא. "הוֹאִיל וֶהֱיוֹת הַגּוּף בָּרִיא וְשָׁלֵם מִדַּרְכֵי הַשֵּׁם הוּא, שֶׁהֲרֵי אִי-אֶפְשָׁר שֶׁיָּבִין אוֹ יֵדַע דָּבָר מִידִיעַת-הַבּוֹרֵא וְהוּא חוֹלֶה, לְפִיכָךְ צָרִיךְ לְהַרְחִיק אָדָם עַצְמוֹ מִדְּבָרִים הַמְאַבְּדִין אֶת הַגּוּף, וּלְהַנְהִיג עַצְמוֹ בִּדְבָרִים הַמַּבְרִין וְהַמַּחְלִימִים". "שִׁכְבַת-זֶרַע הִיא כֹּחַ-הַגּוּף וְחַיָּיו וּמְאוֹר-הָעֵינַיִם, וְכָל שֶׁתֵּצֵא בְּיוֹתֵר הַגּוּף כָּלֶה וְכֹחוֹ כָּלֶה וְכוּ', הוּא שֶׁאָמַר שְׁלֹמֹה בְּחָכְמָתוֹ: 'אַל-תִּתֵּן לַנָּשִׁים חֵילֶךָ'<div id="q1259" style="margin: 0;display: inline;border-bottom: 2px dashed #0000FF;">[1259]</div><div id="a1259" style="padding:3px;background-color:#CCCCCC;display:none;">משלי ל"א, ג'.</div>"<div id="q1260" style="margin: 0;display: inline;border-bottom: 2px dashed #0000FF;">[1260]</div><div id="a1260" style="padding:3px;background-color:#CCCCCC;display:none;">רמב"ם הלכות דעות פ"ד ה"א והי"ט.</div>.
לָכֵן עוֹנַת תַּלְמִידֵי-חֲכָמִים מִלֵּיל-שַׁבָּת לְלֵיל-שַׁבָּת, שֶׁבְּשַׁבָּת כֹּחוֹ שֶׁל אָדָם חוֹזֵר וּמִתְחַדֵּשׁ, וְלֹא יֵחָלֵשׁ וְלֹא יְאֻנֶּה לוֹ כָּל רָע, לְפִי שֶׁכְּבָר קִבֵּל כֹּחַ שֶׁיּוּכַל לְהַשְׁפִּיעַ מִמֶּנּוּ. וּלְפִיכָךְ אָמַר: "אֲשֶׁר פִּרְיוֹ יִתֵּן בְּעִתּוֹ (לֵיל-שַׁבָּת) וְעָלֵהוּ לֹא-יִבּוֹל, וְכֹל אֲשֶׁר-יַעֲשֶׂה יַצְלִיחַ"<div id="q1261" style="margin: 0;display: inline;border-bottom: 2px dashed #0000FF;">[1261]</div><div id="a1261" style="padding:3px;background-color:#CCCCCC;display:none;">תהלים א', ג'. רמב"ן אגרת הקודש פרק ג'.</div>.
יב. אָדָם חוֹלֶה אָסוּר לְשַׁמֵּשׁ עַד שֶׁיַּבְרִיא וְיִתְחַזֵּק וְיַחֲזֹר לְאֵיתָנוֹ<div id="q1262" style="margin: 0;display: inline;border-bottom: 2px dashed #0000FF;">[1262]</div><div id="a1262" style="padding:3px;background-color:#CCCCCC;display:none;">כה"ח סי' ר"מ ס"ק פ"ט.</div>.
יג. מִי שֶׁהִקִּיז דָּם, לֹא יְשַׁמֵּשׁ בְּאוֹתוֹ יוֹם. וְכֵן מִי שֶׁהִתְעַיֵּף בְּיוֹתֵר, כְּגוֹן שֶׁחָזַר מִטִּיּוּל רַגְלִי, אוֹ שֶׁהִתְעַסֵּק בְּדָבָר הַמַּצְרִיךְ כֹּחוֹת גּוּפָנִיִּים, לֹא יְשַׁמֵּשׁ בְּאוֹתוֹ יוֹם אוֹ בַּיּוֹם שֶׁלְּפָנָיו, כְּדֵי שֶׁיִּתְחַזֵּק וְיִשְׁמֹר גּוּפוֹ בָּרִיא וְשָׁלֵם לַעֲבוֹדַת ה'. וְצָרִיךְ לְבַקֵּשׁ מֵאִשְׁתּוֹ הַסְכָּמָה וּמְחִילָה, וּלְפַיְּסָהּ עַל כָּךְ<div id="q1263" style="margin: 0;display: inline;border-bottom: 2px dashed #0000FF;">[1263]</div><div id="a1263" style="padding:3px;background-color:#CCCCCC;display:none;">עי' מגן אברהם סי' ר"מ ס"ק כ"ט.</div> (תְּרוּמַת-דָּם כַּיּוֹם דִּינָהּ כְּדִין מַקִּיז דָּם).
יד. לֹא יִבְעֹל וְהוּא שָׂבֵעַ וּבִטְנוֹ מְלֵאָה, וְלֹא כְּשֶׁהוּא רָעֵב, אֶלָּא כְּשֶׁיִּתְעַכֵּל הַמָּזוֹן שֶׁבְּמֵעָיו. לֹא יִבְעֹל בַּעֲמִידָה וְלֹא בִּישִׁיבָה, אַף שֶׁדָּבָר זֶה מֻתָּר, אֶלָּא בִּשְׁכִיבָה, כָּאָמוּר לְעֵיל<div id="q1264" style="margin: 0;display: inline;border-bottom: 2px dashed #0000FF;">[1264]</div><div id="a1264" style="padding:3px;background-color:#CCCCCC;display:none;">עי' שו"ע סי' ר"מ סעי' ט"ו.</div> בְּפֶרֶק כ"ב סְעִיפִים א'-ג'.
טו. לֹא יַעֲמֹד מִיָּד אַחַר הַתַּשְׁמִישׁ אֶלָּא עַד שֶׁיָּנוּחַ מְעַט וְיַחֲזֹר כֹּחוֹ אֵלָיו<div id="q1265" style="margin: 0;display: inline;border-bottom: 2px dashed #0000FF;">[1265]</div><div id="a1265" style="padding:3px;background-color:#CCCCCC;display:none;">שבת קכ"ט ע"ב, כה"ח יו"ד סי' קט"ז ס"ק ט"ף, וע' כה"ח סי' ר"מ ס"ק ס"ג.</div>.
טז. כָּל הַבּוֹעֵל בְּעֵת חֻלְשָׁה, יָכוֹל לִגְרֹם סַכָּנָה גַּם לְבָנָיו שֶׁיִּוָּלְדוּ מֵאוֹתָהּ בִּיאָה<div id="q1266" style="margin: 0;display: inline;border-bottom: 2px dashed #0000FF;">[1266]</div><div id="a1266" style="padding:3px;background-color:#CCCCCC;display:none;">גיטין ע' ע"א.</div>.
יז. כָּל הַדְּבָרִים שֶׁאֲסוּרִים מִשּׁוּם חֻלְשָׁה, מֻתָּרִים כְּשֶׁיֵּשׁ חֲשַׁשׁ הוֹצָאַת שִׁכְבַת-זֶרַע לְבַטָּלָה.
בְּעֵת צָרָה
יח. אֵין לָאָדָם לְשַׁמֵּשׁ מִטָּתוֹ בִּזְמַן שֶׁהַצִּבּוּר שָׁרוּי בְּצַעַר - מִלְחָמָה, רָעָב, וְכַדּוֹמֶה - אַף-עַל-פִּי שֶׁהוּא אֵינוֹ נִפְגָּע יְשִׁירוֹת מִכָּךְ<div id="q1267" style="margin: 0;display: inline;border-bottom: 2px dashed #0000FF;">[1267]</div><div id="a1267" style="padding:3px;background-color:#CCCCCC;display:none;">עי' בשו"ע או"ח סי' תקע"ו המברר אילו צרות בכלל. שו"ע או"ח סי' ר"מ סעי' י"ב ובסי' תקע"ד סעי' ד' ה'.</div>.
וְעַל חֻמְרַת דָּבָר זֶה אוֹמֶרֶת הַגְּמָרָא<div id="q1268" style="margin: 0;display: inline;border-bottom: 2px dashed #0000FF;">[1268]</div><div id="a1268" style="padding:3px;background-color:#CCCCCC;display:none;">תענית י"א ע"א.</div>: "תָּנוּ רַבָּנָן, בִּזְמַן שֶׁיִּשְׂרָאֵל שְׁרוּיִין בְּצַעַר וּפֵרַשׁ אֶחָד מֵהֶן (וְלֹא הִצְטַעֵר בְּצַעֲרָן), בָּאִין שְׁנֵי מַלְאֲכֵי-הַשָּׁרֵת שֶׁמְּלַוִּין לוֹ לָאָדָם, וּמַנִּיחִין לוֹ יְדֵיהֶן עַל רֹאשׁוֹ וְאוֹמְרִים: פְּלוֹנִי זֶה שֶׁפֵּרַשׁ מִן הַצִּבּוּר, אַל יִרְאֶה בְּנֶחָמַת צִבּוּר". וְעַל דָּבָר זֶה אָמַר הַנָּבִיא יְשַׁעְיָהוּ (כ"ב, י"ד): "וְנִגְלָה בְאָזְנָי ה' צְבָאוֹת, אִם-יְכֻפַּר הֶעָוֹן הַזֶּה לָכֶם עַד-תְּמֻתוּן".
יט. תַּשְׁמִישׁ הָאָסוּר בְּעֵת צָרַת הַצִּבּוּר אֵינוֹ אֶלָּא זֶה הַמְכֻוָּן לְתַעֲנוּג, אֲבָל מִי שֶׁאֵין לוֹ בָּנִים, אוֹ שֶׁיֵּשׁ לוֹ אַךְ לֹא קִיֵּם עֲדַיִן מִצְוַת פְּרִיָּה וּרְבִיָּה (בֵּן וּבַת), אוֹ מִי שֶׁחוֹשֵׁשׁ לְהוֹצָאַת זֶרַע לְבַטָּלָה, אוֹ שֶׁחוֹשֵׁשׁ לְהִרְהוּר בְּאִשָּׁה אַחֶרֶת - מֻתָּר לְשַׁמֵּשׁ, וּבִלְבַד שֶׁלֹּא יְכַוֵּן לְתַעֲנוּג אֶלָּא לְאוֹתוֹ דָּבָר הַצָּרִיךְ לוֹ<div id="q1269" style="margin: 0;display: inline;border-bottom: 2px dashed #0000FF;">[1269]</div><div id="a1269" style="padding:3px;background-color:#CCCCCC;display:none;">כה"ח סי' ר"מ ס"ק פ"ב-פ"ג.</div>.
כ. בְּעֵת צָרַת הַצִּבּוּר יֵשׁ אוֹמְרִים שֶׁמֻּתָּר לְשַׁמֵּשׁ מִטָּתוֹ בְּלֵיל טְבִילָה<div id="q1270" style="margin: 0;display: inline;border-bottom: 2px dashed #0000FF;">[1270]</div><div id="a1270" style="padding:3px;background-color:#CCCCCC;display:none;">שו"ע או"ח סי' תקע"ד סעי' ד'.</div>, וְיֵשׁ אוֹסְרִים<div id="q1271" style="margin: 0;display: inline;border-bottom: 2px dashed #0000FF;">[1271]</div><div id="a1271" style="padding:3px;background-color:#CCCCCC;display:none;">מגן אברהם שם ס"ק ה'.</div>. וְיֵשׁ לְהַחְמִיר בִּשְׁנוֹת-רְעָבוֹן, אֲבָל בִּשְׁאָר צָרוֹת יֵשׁ לְהָקֵל<div id="q1272" style="margin: 0;display: inline;border-bottom: 2px dashed #0000FF;">[1272]</div><div id="a1272" style="padding:3px;background-color:#CCCCCC;display:none;">עי' כה"ח סי' ר"מ ס"ק פ"ה.</div>.
בְּעֵת אֲבֵלוּת
כא. אָסוּר לַאֲבֵלִים לְשַׁמֵּשׁ תּוֹךְ שִׁבְעַת יְמֵי אֲבֵלוּת, אַךְ מֻתָּרִים בְּאוֹתָם יָמִים בִּשְׁאָר דִּבְרֵי קִרְבָה - אֲכִילָה מִשֻּׁלְחָן אֶחָד וְכַדּוֹמֶה - כַּמְפֹרָט בְּדִינֵי הַרְחָקוֹת. וְרָאוּי לְהַחְמִיר שֶׁלֹּא לְהִתְחַבֵּק וּלְהִתְנַשֵּׁק בְּאוֹתָם יָמִים, וְשֶׁלֹּא לִישׁוֹן בְּאוֹתָהּ מִטָּה אֲפִלּוּ כָּל אֶחָד בְּבִגְדוֹ.
כב. דִּין זֶה קַיָּם בֵּין בַּאֲבֵלוּת שֶׁלּוֹ בֵּין בַּאֲבֵלוּת שֶׁלָּהּ, בֵּין בַּאֲבֵלוּת עַל הוֹרִים, וּבֵין עַל בֵּן, בַּת, אָח אוֹ אָחוֹת. וְרַק תּוֹךְ שִׁבְעַת יְמֵי הָאֲבֵלוּת<div id="q1273" style="margin: 0;display: inline;border-bottom: 2px dashed #0000FF;">[1273]</div><div id="a1273" style="padding:3px;background-color:#CCCCCC;display:none;">שו"ע יו"ד סי' שפ"ג סעי' א'.</div>.
כג. אֲבֵלוּת דְּחוּיָה בָּרֶגֶל דִּינָהּ כַּאֲבֵלוּת רְגִילָה לְעִנְיַן אִסּוּר תַּשְׁמִישׁ<div id="q1274" style="margin: 0;display: inline;border-bottom: 2px dashed #0000FF;">[1274]</div><div id="a1274" style="padding:3px;background-color:#CCCCCC;display:none;">שו"ע או"ח סי' תקמ"ח סעי' ד'.</div>.
כד. לְחָתָן אָבֵל אוֹ אוֹנֵן יֵשׁ דִּינִים מְיֻחָדִים, וְרָאוּי בְּמִקְרֶה כָּזֶה לִשְׁאֹל שְׁאֵלַת חָכָם.
<h2>פֶּרֶק כד - אַחַר הַתַּשְׁמִישׁ</h2>
<h3>קִימָה</h3>
א. אַחַר תַּשְׁמִישׁ אֵין לָאָדָם לָקוּם מִיָּד, אֶלָּא יַמְתִּין מְעַט עִם אִשְׁתּוֹ, כְּדֵי שֶׁלֹּא יֵרָאֶה כְּאִלּוּ נִגְמְרָה חִבָּתוֹ אֵלֶיהָ בְּעֶצֶם הַבִּיאָה, אֶלָּא שֶׁ"אַהֲבָתוֹ אֵינָהּ תְּלוּיָה בְּדָבָר".
ב. יֵשׁ אוֹמְרִים שֶׁאַחַר כַּחֲצִי שָׁעָה רָאוּי לַעֲבֹר מִמִּטָּתָהּ לְמִטָּתוֹ כְּדֵי שֶׁלֹּא יְהַרְהֵר אוֹ יוֹצִיא זֶרַע בִּהְיוֹתוֹ קָרוֹב אֵלֶיהָ קִרְבַת בָּשָׂר כָּל הַלַּיְלָה<div id="q1275" style="margin: 0;display: inline;border-bottom: 2px dashed #0000FF;">[1275]</div><div id="a1275" style="padding:3px;background-color:#CCCCCC;display:none;">עי' כה"ח סי' ר"מ ס"ק ס"ג.</div>, וְיֵשׁ אוֹמְרִים שֶׁאֵינוֹ צָרִיךְ<div id="q1276" style="margin: 0;display: inline;border-bottom: 2px dashed #0000FF;">[1276]</div><div id="a1276" style="padding:3px;background-color:#CCCCCC;display:none;">עי' שו"ע או"ח סי' ע"ג סעי' ב' ובנו"כ שם.</div>. וְכָל אָדָם הַמַּכִּיר בְּעַצְמוֹ שֶׁעָלוּל הוּא לָבוֹא עַל-יְדֵי-כָךְ לְאִסּוּרִים, לֹא יִשְׁכַּב עִמָּהּ בְּקֵרוּב בָּשָׂר כָּל הַלַּיְלָה.
<h3>נְטִילַת יָדַיִם</h3>
ג. אַחַר הַתַּשְׁמִישׁ יֵשׁ לִשְׁנֵיהֶם לִטֹּל יְדֵיהֶם<div id="q1277" style="margin: 0;display: inline;border-bottom: 2px dashed #0000FF;">[1277]</div><div id="a1277" style="padding:3px;background-color:#CCCCCC;display:none;">שו"ע או"ח סי' ד' סעי' י"ח.</div>, מִפְּנֵי טֻמְאַת שִׁכְבַת-הַזֶּרַע. וּבִנְטִילָה זוֹ יֵשׁ אוֹמְרִים שֶׁצָּרִיךְ לִטֹּל שָׁלֹשׁ פְּעָמִים לְסֵרוּגִין בְּלֹא כְּלִי, וְיֵשׁ אוֹמְרִים פַּעַם אַחַת לְלֹא כְּלִי<div id="q1278" style="margin: 0;display: inline;border-bottom: 2px dashed #0000FF;">[1278]</div><div id="a1278" style="padding:3px;background-color:#CCCCCC;display:none;">עי' כה"ח ד' ס"ק ס"א-ס"ב, ומשנ"ב שם ס"ק ל"ט.</div>, וְנוֹהֲגִים לִטֹּל שָׁלֹשׁ פְּעָמִים בְּלֹא כְּלִי.
ד. אֵין אִסּוּר לָלֶכֶת אַרְבַּע אַמּוֹת בְּלִי נְטִילָה זוֹ, וְאַף אֵין אִסּוּר לִנְגֹּעַ בְּכָל הַדְּבָרִים שֶׁאֲסוּרִים לִפְנֵי נְטִילַת-יָדַיִם שַׁחֲרִית, כֵּיוָן שֶׁאֵין דַּרְגּוֹת הַטֻּמְאָה וְהָרוּחַ הָרָעָה שָׁווֹת, אֲבָל יֵשׁ לִטֹּל רְבִיעִית מַיִם לְפָחוֹת (רְבִיעִית כְּ-86 סמ"ק). וְיֵשׁ לְהִזְדָּרֵז בִּנְטִילָה זוֹ, כְּדֵי שֶׁהָרוּחַ הָרָעָה לֹא תִּשְׁרֶה עָלָיו הַרְבֵּה זְמַן<div id="q1279" style="margin: 0;display: inline;border-bottom: 2px dashed #0000FF;">[1279]</div><div id="a1279" style="padding:3px;background-color:#CCCCCC;display:none;">עי' כה"ח שם ס"ק ס"א, ס"ג, ומשנ"ב שם ס"ק ל"ח.</div>. וְאֵין לְבָרֵךְ עַל נְטִילַת-יָדַיִם זוֹ.
<h3>רְחִיצָה</h3>
ה. אֵין לְהַזְכִּיר שׁוּם דָּבָר שֶׁבִּקְדֻשָּׁה כָּל עוֹד הַזֶּרַע עָלָיו, בֵּין לַח וּבֵין יָבֵשׁ<div id="q1280" style="margin: 0;display: inline;border-bottom: 2px dashed #0000FF;">[1280]</div><div id="a1280" style="padding:3px;background-color:#CCCCCC;display:none;">כה"ח סי' ר"מ ס"ק נ'.</div>, לָכֵן יִשְׁטְפֶנּוּ בְּמַיִם אוֹ יְנַגְּבֶנּוּ הֵיטֵב בְּבֶגֶד רָטֹב קֹדֶם שֶׁיִּקְרָא קְרִיאַת-שְׁמַע שֶׁעַל הַמִּטָּה. וּבְשַׁבָּת שֶׁאֵינוֹ יָכוֹל לְנַגְּבֶנּוּ בְּבֶגֶד רָטֹב (מֵחֲשַׁשׁ כִּבּוּס אוֹ סְחִיטָה) - יְקַנְּחֶנּוּ הֵיטֵב בְּבֶגֶד יָבֵשׁ, אוֹ יִשְׁפֹּךְ עַל אוֹתוֹ מָקוֹם מַיִם, וְאַחַר-כָּךְ יְנַגְּבֶנּוּ<div id="q1281" style="margin: 0;display: inline;border-bottom: 2px dashed #0000FF;">[1281]</div><div id="a1281" style="padding:3px;background-color:#CCCCCC;display:none;">שו"ע או"ח סי' ע"ו סעי' ד', ספר הלכה ח"ב פרק י"ד סעי' ח'.</div>.
<h3>קְרִיאַת שְׁמַע</h3>
ו. אֵלֶּה הַמְשַׁמְּשִׁים מִטָּתָם אַחַר חֲצוֹת, יִקְרְאוּ קְרִיאַת-שְׁמַע שֶׁעַל הַמִּטָּה קֹדֶם חֲצוֹת בִּזְמַנָּהּ, וִיבָרְכוּ בִּרְכַּת "הַמַּפִּיל" לְלֹא הַזְכָּרַת שֵׁם וּמַלְכוּת, וְיִקְרְאוּ קְרִיאַת-שְׁמַע שֵׁנִית, כְּדֵי שֶׁיִּישְׁנוּ מִתּוֹךְ דִּבְרֵי-תוֹרָה<div id="q1282" style="margin: 0;display: inline;border-bottom: 2px dashed #0000FF;">[1282]</div><div id="a1282" style="padding:3px;background-color:#CCCCCC;display:none;">כה"ח סי' ר"מ ס"ק ד', וסי' רל"ט ס"ק י'.</div>.
ז. אֵלֶּה הַמְשַׁמְּשִׁים מִטָּתָם קֹדֶם חֲצוֹת, יִרְחֲצוּ עַצְמָם וְיִטְּלוּ יְדֵיהֶם אַחַר הַתַּשְׁמִישׁ, וְאַחַר-כָּךְ יְבָרְכוּ "הַמַּפִּיל" וְיִקְרְאוּ קְרִיאַת-שְׁמַע כְּמִנְהָגָם. וְאִם בֵּרְכוּ "הַמַּפִּיל" וְקָרְאוּ קְרִיאַת-שְׁמַע וְאַחַר-כָּךְ הִתְאַוּוּ הוּא אוֹ אִשְׁתּוֹ לְתַשְׁמִישׁ - יְכוֹלִים לְשַׁמֵּשׁ, וְאַחַר הַתַּשְׁמִישׁ יִרְחֲצוּ עַצְמָם, יִטְּלוּ יְדֵיהֶם, וְיִקְרְאוּ אוֹ יְהַרְהֲרוּ קְרִיאַת-שְׁמַע בִּלְבַד, כְּדֵי לִישׁוֹן מִתּוֹךְ דִּבְרֵי-תוֹרָה<div id="q1283" style="margin: 0;display: inline;border-bottom: 2px dashed #0000FF;">[1283]</div><div id="a1283" style="padding:3px;background-color:#CCCCCC;display:none;">כה"ח סי' רל"ט ס"ק י'.</div>.
ח. יֵשׁ נוֹהֲגִים תָּמִיד לְבָרֵךְ בִּרְכַּת "הַמַּפִּיל" בְּשֵׁם וּמַלְכוּת, וְיֵשׁ נוֹהֲגִים שֶׁלֹּא לְבָרְכָהּ בְּשֵׁם וּמַלְכוּת<div id="q1284" style="margin: 0;display: inline;border-bottom: 2px dashed #0000FF;">[1284]</div><div id="a1284" style="padding:3px;background-color:#CCCCCC;display:none;">כה"ח סי' רל"ט ס"ק ז'-ח'.</div>. וּבְכָל מִקְרֶה מִי שֶׁחוֹשֵׁשׁ שֶׁמָּא יִתְאַוֶּה הוּא אוֹ אִשְׁתּוֹ לְתַשְׁמִישׁ אַחַר קְרִיאַת-שְׁמַע, לֹא יְבָרְכֶנָּה בְּשֵׁם וּמַלְכוּת.
כְּמוֹ כֵן אֵין לְבָרֵךְ בְּשֵׁם וּמַלְכוּת אַחַר חֲצוֹת<div id="q1285" style="margin: 0;display: inline;border-bottom: 2px dashed #0000FF;">[1285]</div><div id="a1285" style="padding:3px;background-color:#CCCCCC;display:none;">עי' ספר הלכה ח"ב פרק כ"ד סעי' נ"ו.</div>.
<h3>הֲנָקָה</h3>
ט. אִשָּׁה מֵינֶקֶת לֹא תְּשַׁמֵּשׁ אֶלָּא בְּשָׁעָה שֶׁהַתִּינוֹק יָשֵׁן, אַף-עַל-פִּי שֶׁהוּא בְּחֶדֶר אַחֵר וְאֵינוֹ עַל מִטָּתָם.
י. אַחַר הַתַּשְׁמִישׁ לֹא תֵּינִיק אֶת הַיֶּלֶד עַד אַחֲרֵי שִׁעוּר הֲלִיכַת שְׁנֵי מִילִין (36 דַּקוֹת). אִם הַתִּינוֹק הִתְעוֹרֵר וְהוּא בּוֹכֶה וּמִצְטַעֵר, יְכוֹלָה לְהֵינִיקוֹ אַחֲרֵי שִׁעוּר הֲלִיכַת מִיל (18 דַּקּוֹת)<div id="q1286" style="margin: 0;display: inline;border-bottom: 2px dashed #0000FF;">[1286]</div><div id="a1286" style="padding:3px;background-color:#CCCCCC;display:none;">משנ"ב סי' ר"מ ס"ק נ"ד. כה"ח שם ס"ק צ"א בשם הזוהר המובא בב"י.</div>. וְאִם בּוֹכֶה בְּיוֹתֵר, תִּטֹּל יָדֶיהָ וְתֵינִיקֶנּוּ מִיָּד<div id="q1287" style="margin: 0;display: inline;border-bottom: 2px dashed #0000FF;">[1287]</div><div id="a1287" style="padding:3px;background-color:#CCCCCC;display:none;">סידור בית יעקב, חדר המיטות, פרק ז' חוליה ג' אות י"ב.</div>.
<h3>טְבִילָה</h3>
יא. יִשְׁתַּדֵּל הָאָדָם לִטְבֹּל אַחַר תַּשְׁמִישׁ-הַמִּטָּה בְּיוֹם הַתַּשְׁמִישׁ, כְּדֵי לְהִתְפַּלֵּל וְלִלְמֹד בִּקְדֻשָּׁה וּבְטָהֳרָה, וְזֶה מִנְהָג יָפֶה שֶׁאֵין לְמַעְלָה הֵימֶנּוּ, כְּדֵי שֶׁיַּעֲלוּ תְּפִלָּתוֹ וְתוֹרָתוֹ לְמַעְלָה בִּקְדֻשָּׁה וּבְטָהֳרָה<div id="q1288" style="margin: 0;display: inline;border-bottom: 2px dashed #0000FF;">[1288]</div><div id="a1288" style="padding:3px;background-color:#CCCCCC;display:none;">עי' כה"ח סי' ע"ו ס"ק כ"א-כ"ב.</div>. וְיִשְׁתַּדֵּל אָדָם בְּדָבָר זֶה בִּפְרָט בְּיוֹם הַשַּׁבָּת, כְּדֵי שֶׁיְּקַבֵּל תּוֹסֶפֶת קְדֻשַּׁת-שַׁבָּת שֶׁל הַיּוֹם בְּגוּף טָהוֹר<div id="q1289" style="margin: 0;display: inline;border-bottom: 2px dashed #0000FF;">[1289]</div><div id="a1289" style="padding:3px;background-color:#CCCCCC;display:none;">בא"ח ש"ש וירא כ"ו.</div>. וְדָבָר זֶה חָשׁוּב בִּמְיֻחָד אִם הוּא מְשַׁמֵּשׁ בְּלֵילֵי-רֹאשׁ-הַשָּׁנָה<div id="q1290" style="margin: 0;display: inline;border-bottom: 2px dashed #0000FF;">[1290]</div><div id="a1290" style="padding:3px;background-color:#CCCCCC;display:none;">משנ"ב סי' ר"מ ס"ק ז', בא"ח ש"ר נצבים ט'.</div>.
יב. כְּשֶׁיִּתְנַהֵג הָאָדָם בִּשְׁעַת קִיּוּם הָעוֹנָה כְּכָל הַכָּתוּב לְמַעְלָה וִיקַדֵּשׁ עַצְמוֹ בַּתַּשְׁמִישׁ- יְקַדְּשׁוּ אוֹתוֹ מִלְמַעְלָה, וּמֻבְטָח שֶׁיִּהְיוּ לוֹ בָּנִים צַדִּיקִים, וְהָרַמְבַּ"ן וְחַכְמֵי-הָאֱמֶת עֲרֵבִים בַּדָּבָר<div id="q1291" style="margin: 0;display: inline;border-bottom: 2px dashed #0000FF;">[1291]</div><div id="a1291" style="padding:3px;background-color:#CCCCCC;display:none;">סידור בית יעקב שם אות כ"ב.</div>.