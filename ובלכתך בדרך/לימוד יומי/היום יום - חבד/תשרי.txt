<h1>תשרי</h1>

<h2>ליום א'</h2>
ברכת הדלקת הנרות: של יום הזכרון. שהחיינו. אין כופלין "לעילא" בקדיש, לבד מנעילה. לדוד גו' הארץ ומלואה גו' - קודם עלינו. בקידוש היום: תקעו, כי חק. ואין אומרים אלה מועדי ואתקינו. לתשליך: מנערים שולי הטלית קטן.
'יהי רצון' שעל התפוח - אחר הברכה וקודם האכילה. אוכלים ראש אייל, אבל אין אומרים 'יהי רצון' כי אם על התפוח.
<h2>ליום ב'</h2>
לאל עורך דין – בתפלת מוסף
במנחה אין אומרים הודו, אבל אומרים פתח אליהו.
מה שכתוב בסידור שער הק"ש ד"ה "להבין ההפרש" (ע"ד ע"א) שקודם תקיעת שופר אומרים "אנא בכח", פירושו: בדרך כלל הם הכוונות מהפסוקים שראשי-תיבות שלהם שם שני משם מ"ב, אומנם יש שמכוונים התיבות אנא בכח כו' במחשבה, אבל אין אומרים האותיות והתיבות. והעוסק בכוונות צריך ללמוד הענינים ברור בכתבי האריז"ל, ואז כוונתו רצויה.
<h2>ליום ג'</h2>
ביחידות ה"צמח צדק" אצל רבינו הזקן [יום] ב [פר'] תצא בשישי באלול תקס"ד סיפר לו רבינו: ש"פ תבוא תקכ"ח אמר מורי ורבי (הרב המגיד ממעזריטש) - תורה, והתחלתה: ושבת עד הוי' אלוקיך, וביאר כי עבודת התשובה צריכה להיות עד אשר 'הוי'', שהוא למעלה מהעולמות, יהיה 'אלוקיך', אלוקים בגמטריא הטבע, בראשית ברא אלקים. כל החבריא קדישא היו בהתעוררות גדולה מתורה ההיא. הרה"צ ר' משולם זוסיא מאניפולי אמר, כי הוא אינו יכול להגיע למעלת תשובה כזו, ועל כן יחלק את התשובה לחלקים, כי תשובה - ראשי תיבות [של חמישה פסוקים]: ת, תמים תהיה עם הוי' אלוקיך. ש, שויתי הוי' לנגדי תמיד. ו, ואהבת לרעך כמוך. ב, בכל דרכיך דעהו. ה, הצנע לכת עם ה' אלוקיך.
כשסיפר לי אאמו"ר [הרש"ב] את הנ"ל, סיים: תיבת תשובה צרופה מחמש אותיות, אשר כל אות הוא דרך ואופן בעבודת התשובה, - וביאר באריכות חמשה האופנים - וכולם באים מכוח אל הפועל ע"י עבודת התפילה.
<h2>ליום ד'</h2>
קיצור ביאור אאמו"ר [הרש"ב] באופן הא':
ת, "תמים תהיה עם ה' אלוקיך" - עבודת התשובה הבאה ע"י התמימיות, כמה בחינות ומדריגות בענין התמימות, וביחס אל התשובה העולה על כולנה היא תמימות הלב - הנקראת ערנסטקייט [="רצינות"] - כאמור באברהם "ומצאת את לבבו נאמן לפניך".
<h2>ליום ה'</h2>
קיצור ביאור אופן הב':
ש, "שויתי הוי' לנגדי תמיד" - הוי' מורה על התהוות העולם והתהוות הנבראים, אשר התהוות הבריאה כולה וחיותה הוא בדרך אין ערוך מאין ליש. והיא עבודת התשובה הבאה עי"ז אשר תמיד לנגד עיניו ענין ההויה של העולם ומלואו.
<h2>ליום ו'</h2>
קיצור ביאור אופן הג':
ו, "ואהבת לרעך כמוך" - כמו שאמר רבינו הזקן, אשר זהו כלי ל'ואהבת את הוי' אלוקיך', וביאור במאמר 'כל שרוח הבריות נוחה הימנו רוח המקום נוחה הימנו'. עבודת התשובה בסיבת לב טוב.
<h2>ליום ז'</h2>
קיצור ביאור אופן הד':
ב, "בכל דרכיל דעהו" - האדם השם לבו ודעתו על כל הנעשה עמו ומסביב לו, רואה הוא אלוקות במוחש, וכמו שאמר אדמו"ר האמצעי ביתרון הבעלי עסקים על היושבי אהל בענין ראיית אלקות במוחש. עבודת התשובה הבאה מראיית השגחה פרטית.
<h2>ליום ח'</h2>
קיצור ביאור אופן הה':
ה, "הצנע לכת עם הוי' אלוקיך" - זהירות שלא תהיה שום בליטה, וכמאמר 'לעולם יהא אדם ערום ביראה', וענין הערמומיות הוא שלא יהיה ניכר כלל, ידוע דכמה מהחסידים הראשונים היו מסתירים עצמם ואם התגלו היו מצטערים. וזהו עבודת התשובה הבאה מהצנע לכת.
<h2>ליום ט'</h2>
כפרות: "בני אדם - ולשלום" שלש פעמים, ובכל פעם מסבב ג' פעמים, ס"ה מסבב ט' פעמים.
עד סוף תשרי אין אומרים תחנון. מלקות: המלקה והנקלה שניהם אומרים "והוא רחום" שלש פעמים.
בערב יום הכיפורים העבודה היא חרטה על העבר, ביוהכ"פ - קבלה על להבא.
<h2>ליום י'</h2>
ליל יוהכ"פ מתחילים ה' מלך תגל גו'. פסוק אור זרוע - פעם אחת ובקול רם. על דעת הקהל כו' - ג' פעמים ובקול נמוך. אין כופלים החרוז כי הנה כחומר. קריאת שמע שעל המיטה כמו בשבת ויו"ט. אבינו מלכנו זכור רחמיך כו' - בכל תפילות היום. בר"ה ויוהכ"פ אומרים י"ג מידות הרחמים בהוצאת הס"ת גם כשחל בשבת. שיעור תהילים אחר מוסף.
הפטורת מנחת יוהכ"פ: ויהי דבר - ובהמה רבה. מי אל כמוך גו'. גם במנחה אומרים לדוד ה' אורי. פתיחת הארון בנעילה לאשרי, ונשאר פתוח עד אחרי כל תפילת נעילה. בקדיש דנעילה – לעילא ולעילא, אין כאלוקינו, עלינו. ואין נושאים כפיים.
אומרים היום יפנה, גם אם העריב היום. אין מברכים שעשה לי כל צרכי עד למחר.
ביוהכ"פ מזדמן לצום עשרים ושש שעות.
<h2>ליום י'א</h2>
במוצאי יוהכ"פ תקנ"ו בליאזנא אמר רבינו הזקן תורה ברבים - כנהוג אז דרושים קצרים - על הפסוק "מי כה' אלוקינו בכל קראנו אליו" - 'אליו ולא למדותיו': ה'פרדס' אומר: "אליו" הם האורות המתלבשים בכלים דעשר ספירות דאצילות; הרבי הבעש"ט אומר: "אליו" הוא האלוקות שבכלים דעשר ספירות דאצילות; הפירוש הפשוט הוא: "אליו" - עצמות אין סוף שבתודעה העצמית - שעל ידי אמונה פשוטה - של כל יהודי פשוט. וזהו 'קרובים אליו', ו'בכל קראנו אליו' - עצמות א"ס ועצמות הנשמה; תפילה באמונה פשוטה מחברת עצמות הנשמה עם עצמות א"ס, שעצמות א"ס יהיה הרופא חולים ומברך השנים.
<h2>ליום י'ב</h2>
ברית כרותה לתעמולה ועבודה במועצות חכמה ובקירוב הדעת שאינה חוזרת ריקם.
<h2>ליום י'ג</h2>
הסתלקות אדמו"ר מהר"ש - תרמ"ג - ומנוחתו כבוד [=קבורתו] בליובאוויטש.
תחילת איגרת סימן כב וסופה - לא בא בדפוס באגה"ק. (נדפס בקובץ 'התמים' חוברת שניה).
<h2>ליום י'ד</h2>
ערוב תבשילין.
אין מוסיפין על שתי ערבות, מה-שאין-כן בהדסים.
מהדרים לאגוד את הלולב בסוכה ובערב יו"ט. על הלולב שתי כריכות - ומשתדלים ששתיהם תהינה מכוסות בההדסים וערבות, גם כריכה העליונה במעט על כל פנים - ומלבד זה שלש כריכות שבהם אוגד ההדסים והערבות עם הלולב, שלש אלו במשך טפח אחד.
<h2>ליום ט'ו</h2>
כשנותנים הד' מינים לאחר לברך עליהם אומרים בפירוש שהוא במתנה על מנת להחזיר, ובפרט ביום ראשון, והוא תועלת לנותן ולמקבל. הורה אאמו"ר [הרש"ב] שיתחילו ברכת שהחיינו כשהלולב בידו אחת והאתרוג בשניה.
הפסוקים כי אמרתי גו' - רק בהושענה-רבה.
גם ביום מברכים לישב בסוכה אחר קידוש ולא אחר המוציא.
ההנהגה בעת ברכת כוהנים (כנ"ל יום ב' דחג-השבועות) אנו יודעים עי"ז שרבינו הזקן היה לוקח את ה"צמח צדק", קודם חתונתו, תחת טליתו לנשיאות-כפים.
<h2>ליום ט'ז</h2>
בקידוש הלילה: שהחיינו ואח"כ לישב בסוכה.
במנחה אין אומרים הודו אבל אומרים פתח אליהו.
ה"צמח צדק" סיפר: בשנת תקס"ט שמענו, מהסבא [אדמו"ר הזקן], זו הפעם השישית את [המאמר] "ושאבתם מים" - הראשון - שב"לקוטי-תורה", והיה זה [=המעמד] על-דרך מה שהגמרא אומרת (ירושלמי סוכה פ"ה ה"א) - שמשם שואבים. יונה [הנביא] קיבל בשמחת בית השואבה את גילוי הנבואה, אנו קבלנו עד אין-סוף, הסוף הוא שמשיח יבא, שנעוץ תחלתן בסופן.
<h2>ליום י'ז</h2>
גם בשמחה ובצהלה.
שלום עליכם, אשת חיל, מזמור לדוד, דא היא סעודתא, ויתן לך - אומרים בלחש.
במוסף - ומנחתם ונסכיהם אחרי פסוקי כל יום ויום. בשבת אין אומרים הושענות.
על ידי העבודה דנסיונות מתגלה בחי' יחידה שבנפש, כמאמר 'חבוקה ודבוקה בך' - התקשרות הנשמה באלוקות, ועי"ז - 'טוענת עולך' - בקיום התורה והמצוות במסירות נפש, הנה - 'יחידה ליחדך' - שמתגלה בחי' יחידה שבנפש, דע"י התגלות זו נהפך יחידה שבנפש הבהמית לאלקות, שהוא ענין התוקף בקיום התומ"צ בחיות פנימי, ובהרגש תענוג גדול והנאה מרובה בעבודת ה', ובכל עניני העולם הן ולאו שוין אצלו בהשוואה אמיתית, כי נלקח ממנו התענוג וטוב טעם שבענינים הגשמיים.
<h2>ליום י'ח</h2>
אומרים אום אני חומה וגם אדון המושיע, אבל אין מקיפים אלא פעם אחת. אומרים תיבת "הושענא", הן בראש והן בסוף - באותם האותיות שאומרם הש"ץ בקול רם, בהשאר אומרים רק פעם אחת.
מנהגינו להתחיל בקול רם מאות "ס" או "ע".
מדייקים לעשות היקף שלם ומשלימים באות "ת".
<h2>ליום י'ט</h2>
איתא [כתוב:] שכל השנה באומרו ב[תפלת] 'שמונה-עשרה' "ואת כל מיני תבואתה לטובה", צריך לכוון לחיטים למצה ואתרוג - במקום אחד נזכר מלבד הנ"ל גם יין לקידוש - ואז במילא תהיה כל התבואה לטובה.
<h2>ליום כ'</h2>
בעת הנענועים צריך להגיע עד החזה מקום שמכים באמירת "אשמנו".
אמר אאמו"ר [הרש"ב] באחת ההתוועדויות, שיש לומר שזהו כמו הענין שע"י הכובד ראש שקודם התפילה, שמתמרמר בנפשו, עי"ז יכול להיות אח"כ התפעלות המידות בתפילה.
<h2>ליום כ'א</h2>
בתקון ליל הושענה-רבה גם פרשת [וזאת ה]ברכה אומרים רק פעם אחת מקרא - היו יחידים שאאמו"ר [הרש"ב] ציום לאומרה בהושענה-רבה עם פירש"י ואינה הוראה לרבים - ובערב שמחת תורה אומרים אותה שניים מקרא ואחד תרגום.
קודם הלל מסירים שתי הכריכות שעל הלולב, ונשארים רק הג' [כריכות] המאגדים ג' המינים יחד. עירוב תבשילין. בהושענא-רבה טובלים פרוסת המוציא בדבש, אבל לא בשמיני-עצרת ושמחת-תורה.
<h2>ליום כ'ב</h2>
מקדשים ואוכלים ושותים בסוכה בין בלילה בין ביום. הקפות בליל שמע"צ. הפטורה: ויהי ככלות - ולישראל עמו.
אין אומרים ה'יהי רצון' ביציאה מן הסוכה.
שמע"צ ור"ה משתווים בכמה עניני כוונות ויחודים עליונים, אלא שבר"ה הם בענין העליה ובשמע"צ הם בענין ההמשכה. בר"ה העבודה בתחנונים, בהכנעה ובמרירות עצומה, ובשמע"צ היא בקו השמחה.
<h2>ליום כ'ג</h2>
אין קוראים בתורה בלילה. נושאים כפים בשחרית. אין נוהגים לפרוש טלית על ראשי העולים לחתן תורה או לחתן בראשית. גם העולה לתורה אומר חזק חזק ונתחזק.
בשמחת תורה תק"מ אמר רבינו הזקן: "עץ חיים היא למחזיקים בה" - אלו בעלי השגה הלומדים תורה; "ותומכיה מאושר" - אלו בעלי עבודה העוסקים בתורה; "מאושר" - כדאיתא בזהר (חלק ג' נג. ב) אל תקרי מאושר אלא מראשו, דע"י עבודתם ממשיכים מראשו, היינו מפנימיות הא"ס ב"ה, וכמעלת הרגל המקיים את הראש דוקא.
<h2>ליום כ'ד</h2>
מברכים ר"ח מר-חשון. אמירת כל התהלים בהשכמה. יום התוועדות.
התוועדות - 'פארבריינגען' - ברבים בכלל, ובשבת או במוצאי שבת בפרט, היא אחת היסודות בדרכי החסידים והחסידות, ופתח ומבוא למצוה היסודית דאהבת ישראל.
רובא דרובא [=בדרך כלל], הנה בכל התוועדות הרי ראשי המדברים תובעים מאת המסובים שיטיבו הנהגותיהם ודרכיהם, שיקבעו עתים ללמוד דא"ח ושישמרו הקביעות, ואשר הלימוד יהיה על מנת ללמוד ולקיים.
- והנה כללות ענין ואופן התוכחה מבואר היטב ב[מאמר] ד"ה "ואם רוח המושל" (קונטרס למ"ד) אשר ראוי לכל אחד ואחד מאנ"ש ללמדו היטב אדעתא דנפשיה [=כדבר ה"נוגע" לעצמו] - אמנם הוכחה זו בעת ההתוועדות היא רק על דברים וענינים שאין בהם משום הלבנת פנים ולא כלום, כמו שהיה מאז ומקדם, אשר איש את רעהו הוכיחו באהבה ובחיבה גדולה.
<h2>ליום כ'ה</h2>
עשרה ניגונים - מהם תנועות בלבד - מיוחסים לרבינו הזקן שהוא בעצמו חיברם.
המיוחסים לרבינו האמצעי, היינו שנתחברו בזמנו והיו מנגנים אותם לפניו, אבל לא שהוא מחברם. והיתה אצלו קבוצת אברכים מנגנים - וידועה בשם "דעם מיטעלען רבי'ס קאפעלע" [=מקהלתו של הרבי האמצעי] - ונחלקה לשני פלוגות: בעלי שיר - בפה, ובעלי זמרה - בכלים שונים.
<h2>ליום כ'ו</h2>
הענין על פסוק "לעולם ה' דברך נצב בשמים" מביא רבנו הזקן (שער היחוד והאמונה פ"א, אגה"ק כ"ה) בשם הבעש"ט, הגם שיש ענין זה במדרש תהילים, וכמו שנתבאר גם ב"לקוטי-תורה" בד"ה "כי ביום הזה יכפר". וכוונה מיוחדת בזה, כי ביום שני היה המאמר "יהי רקיע" - שהוא ה'נצב בשמים' - וזה יהיה לזכרון עולם, כי ביום שני ח"י אלול נולד הבעש"ט.
<h2>ליום כ'ז</h2>
התורה והמצוות מקיפות את חיי האדם מיום גיחו מבטן אמו עד עת פקודתו, ומעמידות אותו בקרן אורה בשכל בריא ובקנין מידות נעלות והנהגות ישרות לא רק בין אדם למקום אלא גם בין אדם לחבירו, כי המתנהג ע"פ התורה והוראות חז"ל הוא חי חיים מאושרים בגשם וברוח.
<h2>ליום כ'ח</h2>
"אם בחוקותי תלכו גו' ונתתי גשמיכם בעתם" ... לימוד התורה וקיום המצוות הם טבעת הקדושין שבהם קידש הקב"ה את ישראל להתחייב לזון אותם ולפרנסם.
<h2>ליום כ'ט</h2>
מברכים ברכת הקשת, ולא כיש מפקפקים בזה.
לאחד מהבעלי-בתים של העיר מעזיבוש היה ריב עם בן עירו, ותוך כדי שהות במחיצת הבעש"ט בביהכ"נ, הוא צעק שהיה "קורע את יריבו כדג".
הבעש"ט צוה לתלמידיו לשלב ידיהם ביד חביריהם, ולהתייצב לידו בעינים עצומות. הבעש"ט הניח ידיו הקדושות על כתפי שנים מתלמידיו, אלה שעמדו בסמוך. לפתע נזדעקו התלמידים מתוך אימה גדולה: הם ראו כיצד קורע הוא כדג את יריבו!
מכאן הוכחה גמורה, שמכל כח - תוצאה ופועל דבר: אם בלבוש חומרי, או רוחני, שאפשר לתופסו רק בחושים נעלים ועדינים יותר.
<h2>ליום ל'</h2>
הלל: כופלין "הודו לה'" אחר כל אחד מהג' פסוקים "יאמר נא", וגם כשמתפללים ביחיד. - ואברהם זקן גו' זבדיה ישמרני כו' - ג' פעמים.