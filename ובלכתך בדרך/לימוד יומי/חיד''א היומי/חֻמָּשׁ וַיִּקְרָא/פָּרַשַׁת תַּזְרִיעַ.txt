<h1>פָּרַשַׁת תַּזְרִיעַ</h1>

<h2>יוֹם א'</h2>
<h3>הֲלָכוֹת</h3>
א. אַל יִמְשֹׁךְ שְׁלִיחַ צִבּוּר בְּנִגּוּן "לְעֻמָּתָם" וְכֵן "וּבְדִבְרֵי קָדְשֶׁךָ", אֶלָּא יְמַהֵר לְאוֹמְרָם כְּדֵי שֶׁלֹּא יַעֲנוּ הַקָּהָל קֹדֶם שֶׁיִּגְמֹר, דְּהֲוֵי לֵיה כְּמוֹ אָמֵן חֲטוּפָה. (סֵפֶר חֲסִידִים סִימָן תמ"ט) .
(קֶשֶׁר גּוּדָל, סִימָן חי, סְעִיף טז)
ב. מִי שֶׁאָמַר "קָדוֹשׁ קָדוֹֹש קָדוֹשׁ", וְעֲדַיִן הַשְּׁלִיחַ צִבּוּר הָיָה אוֹמֵר "וְקָרָא זֶה אֶל זֶה", יְכַוֵּין לְמָה שֶׁעוֹנִים הַקָּהָל, וְיֹאמַר <b>["קָדוֹשׁ קָדוֹשׁ קָדוֹשׁ"]</b> בְּאֹפֶן שֶׁלֹּא יַשְׁמִיעַ לְאֹזְנָיו כַּנָּ"ל (וְעַיֵּן בְּבִרְכֵּי יוֹסֵף).
(קֶשֶׁר גּוּדָל, סִימָן חי, סְעִיף טו"ב)
<h3>מוּסָר</h3>
לֹא יָשִׂיחַ שִׂיחַת חֻלִּין בְּשָׁעָה שֶׁשְּׁלִיחַ צִבּוּר חוֹזֵר הַתְּפִלָּה, וְאִם שָׂח, הוּא חוֹטֵא וְגָדוֹל עֲווֹנוֹ מִנְּשׂוֹא וְגוֹעֲרִין בּוֹ (שֻׁלְחָן עָרוּךְ סִימָן קכ"ד). וְאִם גָּמַר תְּפִלָּתוֹ בְּלַחַשׁ וַעֲדַיִן הַשְּׁלִיחַ צִבּוּר אֵינוֹ מַתְחִיל הַחֲזָרָה, חֵטְא חֲמוּר לְדַבֵּר בֵּין לַחַשׁ לַחֲזָרָה (גּוּרֵי הָאָרִ"י זַ"ל).
(קֶשֶׁר גּוּדָל, סִימָן חי, סְעִיף אך)
<h3>חִדּוּשׁ עַל הַפָּרָשָׁה</h3>
<b>אִשָּׁה כִּי תַזְרִיעַ וְיָלְדָה -</b> "וְיָלְדָה" גִּימַטְרִיָּא "וְהַדָּם". רֶמֶז שֶׁאִשָּׁה שֶׁדָמֵיהָ מֵרֻבִּים בָּנֶיהָ מֵרֻבִּים. רַבֵּנוּ אֶפְרַיִם ז"ל.
(נַחַל קְדוּמִים)
<h2>יוֹם ב'</h2>
<h3>הֲלָכוֹת</h3>
א. כְּשֶׁעוֹנִים "קָדוֹשׁ קָדוֹשׁ קָדוֹשׁ", יִהְיוּ עֵינָיו סְגוּרוֹת וְיִשָּׂא עֵינָיו לַמָּרוֹם (עַיֵּן צַוְּארֵי שָׁלָל בְּהַפְטַרַת וָאֶתְחַנַן ד"ה א"נ שְׂאוּ מָרוֹם), וְיַגְבִּיהַּ עַצְמוֹ, וְכֵן בְּשָׁעָה שֶׁאוֹמֵר "בָּרוּךְ כְּבוֹד ה'", וְ"יִמְלֹך", יָרִים עֲקֵבָיו כְּלַפֵּי מַעְלָה וְגוּפוֹ, וְלֹא יְדַלֵּג הַרְבֵּה שֶׁיִּתְלוֹצְצוּ עָלָיו (טוּר או"ח סִימָן קכ"ה ושל"ה מַסֶּכֶת תָּמִיד פֶּרֶק נֵר מִצְוָה אוֹת נ"א).
(קֶשֶׁר גּוּדָל, סִימָן חי, סְעִיף חי)
ב. יָחִיד הָעוֹמֵד בִּתְּפִלָּה וּכְשֶׁהִגִּיעַ לִקְדֻשָּׁה הַצִּבּוּר אוֹמְרִים קְדֻשָּׁה דְּסִדְרָא אוֹ כֶּתֶר, אֵינוֹ אוֹמֵר "קָדוֹשׁ" עִמָּהֶם (סִימָן ק"ט).
(קֶשֶׁר גּוּדָל, סִימָן חי, סְעִיף יט)
<h3>מוּסָר</h3>
"קָדוֹש" גִּימַטְרִיָּא "שָׁפֵל". ֹשָׁם רֶמֶז דְּעִיקָר הַקְּדֹֻּשָּה הוּא ֹשֶיִּהְיֶה ֹשָפֵל. וְאִם מִתְנַהֵג בִּקְדֹֻּשָּה וְטָהֳרָה, וְאֵין לוֹ מִדַּת הַשִׁפְלוּת, לֹא עָשָֹה כְּלוּם. אַךְ בִּהְיוֹתוֹ ֹשָפֵל מִבַּיִת וּמִחוּץ, ֹשְכִינָה שׁוֹרָה עָלָיו, וּלְכָךְ נִקְרָא "קָדוֹש".
(דְּבָש לְפִי מַעֲרֶכֶת ק' אוֹת ח"י)
<h3>חִדּוּשׁ עַל הַפָּרָשָׁה</h3>
<b>וְיָלְדָה זָכָר -</b> זָכָר נוֹטְרִיקוֹן ז' כ"ר, ז' דּוֹרוֹנוֹת שׁוֹלֵחַ הַקָבָּ"ה לְמִי שֶׁנּוֹלַד לוֹ בֵּן זָכָר. נוֹלַד, מְקַיֵּם מִצְוַת מִילָה. גָּדַל מְעַט, מְקַיֵּם מִצְוַת פִּדְיוֹן הַבֵּן. הִתְחִיל לְדַבֵּר, מְלַמְּדוֹ תּוֹרָה צִוָּה לָנוּ. גָּדַל מְעַט יוֹתֵר, מְלַמְּדוֹ סֵפֶר. גָּדַל מְעַט וְהִגִּיעַ לְחִנּוּךְ, מְחַנְכוֹ בְּמִצְווֹת. גָּדַל יוֹתֵר, מְלַמְּדוֹ אָמָּנוּת. גָּדַל יוֹתֵר, מַשִֹּיאוֹ אִשָּׁה. רַבֵּנוּ אֶפְרַיִם בְּפֵרוּשׁוֹ כְּתִיבַת יָד.
(חוֹמַת אֲנָךְ)
<h2>יוֹם ג'</h2>
<h3>הֲלָכוֹת</h3>
א. בְּמוֹדִים דְּרַבָּנָן, יַרְכִּין הָרֹאשׁ בִּלְבַד (הָאָרִ"י זַ"ל).
(קֶשֶׁר גּוּדָל, סִימָן חי, סְעִיף כ)
ב. אַחַר חֲזָרַת עֲמִידָה, תֵּכֶף יֵשׁ לוֹמַר וִדּוּי וּנְפִילַת אַפַּיִם, אַף בְּשֵׁנִי וַחֲמִישִׁי (הָאָרִ"י זַ"ל).
(קֶשֶׁר גּוּדָל, סִימָן יט, סְעִיף א)
<h3>מוּסָר</h3>
בַּאֲמִירַת וִדּוּי יִכָּנַע מְאֹד וְיִתְחָרֵט וִיהְיֶה דַּעְתּוֹ לָשׁוּב, דְּאִי לָאו הַכִי הַקֵצֶ"ף יַעֲנֶה, וְיִתֵּן יָד לַמְּקַטְרֵג לוֹמַר חָזוּ גַּבְרָא אָדָם חֲטָ"ף אוֹמֵר וִדּוּי בְּלִי דַּעַת וַחֲרָטָה, וְכִמְדַבֵּר אֶל הֶדְיוֹט חָס וְשָׁלוֹם, וּמֵאֲנָה הִנָּחֵם נֶפֶשׁ יְרֵא ה' עַל הַוִּדּוּי שֶׁאוֹמְרִים בִּנְשִׁימָה אַחַת כִּמְדַבֵּר לִמְשָׁרְתוֹ חָס וְשָׁלוֹם, אוֹי לָנוּ.
(מוֹרֶה בְּאֶצְבַּע, סִימָן ג, סְעִיף פו)
<h3>חִדּוּשׁ עַל הַפָּרָשָׁה</h3>
<b>וּבַיּוֹם הַשְּׁמִינִי יִמּוֹל -</b> זְרִיזִים מַקְדִּימִים לְמִצְווֹת שֶׁהֵם שִׁבְעָה יָמִים וְלַיְלָה אַחַת שֶׁיֵּשׁ בָּהֶם מֵאָה וּשְׁמוֹנִים שָׁעוֹת, וְהֵם בְּגִּימַטְרִיָּא ע"ב ס"ג מ"ה, וְיִצְחָק אָבִינוּ ע"ה הָרִאשׁוֹן שֶׁנִּמּוֹל לִשְׁמוֹנָה חַי מֵאָה וּשְׁמוֹנִים שָׁנָה. בְּרִית מִילָה לְהַכְנִיעַ פְּלוֹנִי וּפְלוֹנִית גִּימַטְרִיָּא בְּרִית. סֵפֶר קַדְמוֹן כְּתִיבַת יָד.
(נַחַל קְדוּמִים)
<h2>יוֹם ד'</h2>
<h3>הֲלָכוֹת</h3>
א. לֹא יַרְבֶּה בְּ"וַיַּעֲבוֹר" פְּעָמִים רַבּוֹת אוֹ וִדּוּיִים.
(קֶשֶׁר גּוּדָל, סִימָן יט, סְעִיף ב)
ב. אֵין צָרִיךְ לְפָרֵט הַחֵטְא, וְאִם מִתְוַדֶּה בְּלַחַשׁ, נָכוֹן לְפָרֵט הַחֵטְא (סִימָן תר"ז).
(קֶשֶׁר גּוּדָל, סִימָן יט, סְעִיף ד)
<h3>מוּסָר</h3>
בַּעֲנִיַּת י"ג מִדּוֹת, יִזָּהֵר לְאוֹמְרָם כַּהֹגֶן בְּכַוָּנָה שְׁלֵמָה, כִּי רָבּוּ סוֹדוֹתֵיהֶן וְהַדְּבָרִים עוֹמְדִים בְּרוּמוֹ שֶׁל עוֹלָם.
(מוֹרֶה בְּאֶצְבַּע, סִימָן ג, סְעִיף פז)
<h3>חִדּוּשׁ עַל הַפָּרָשָׁה</h3>
<b>וּשְׁלֹשִׁים יוֹם וּשְׁלֹשֶׁת יָמִים וְכוּ' -</b> כְּשֶׁתִּמְנֶה ל"ג לְזָכָר וְס"ו לִנְקֵבָה, הֲרֵי הֵם מֵאָה פָּחוֹת אֶחָד. זֶהוּ שֶׁאָמַר הַכָּתוּב (ֹשִיר הַֹשִּירִים ה') "רֹחֲצוֹת בֶחָלָב", רֶמֶז לְמִקְוֶה שֶׁבּוֹ אַרְבָּעִים סְאָה גִּימַטְרִיָּא "חָלָב", "ישְׁבוֹת עַל מִלֵּאת", <b>ע"ל</b> יָמִים יוֹשְׁבוֹת לִמְלֹאת יְמֵי טָהֳרָה. רַבֵּנוּ אֶפְרַיִם זַ"ל בְּפֵרוּשׁוֹ כְּתִיבַת יָד.
(חוֹמַת אֲנָךְ)
<h2>יוֹם ה'</h2>
<h3>הֲלָכוֹת</h3>
א. צָרִיךְ לִשְׁחוֹת בְּוִדּוּי כְּמוֹ בְּמוֹדִים (ֹשְלָ"ה). וְיַעַן הַדּוֹר יָתוֹם, לֹא יִֹשְחֶה הַרְבֵּה אֶלָּא מְעַט, כְּדֵי שֶׁלֹּא יַלְעִיגוּ וְחָטְאוּ.
(קֶשֶׁר גּוּדָל, סִימָן יט, סְעִיף ה)
ב. צָרִיךְ לְהִתְוַדּוֹת מְעֻמָּד, וְאַף אִם הוּא הִתְוַדָּה כְּבָר וְשָׁמַע לִשְׁלִיחַ צִבּוּר שֶׁמִּתְוַדֶּה, צָרִיךְ לַעֲמוֹד וּלְהִתְוַדּוֹת (סִימָן תר"ז). וְגַם לְמִי שֶׁנֹּהֵג כְּהָאָרִ"י זַצַ"ל שֶׁלֹּא לְהִתְוַדּוֹת כִּי אִם פַּעַם אַחַת, צָרִיךְ לַעֲמוֹד בְּוִדּוּיִים אֲרֻכִּים שֶׁמִּתְוַדִּים הַקָּהָל. זָקֵן אוֹ חָלוּשׁ, יָכוֹל לְהִתְוַדּוֹת עַל יְדֵי סְמִיכָה (בִּרְכֵּי יוֹסֵף סִימָן קל"א).
(קֶשֶׁר גּוּדָל, סִימָן יט, סְעִיף ו-ז)
<h3>מוּסָר</h3>
יִסּוּרִין מְמָרְקִין עֲונוֹתָיו שֶׁל אָדָם. וְאִם קִבְּלָם מֵאַהֲבָה, יִרְאֶה זֶרַע יַאֲרִיךְ יָמִים, וְחֵפֶץ ה' בְּיָדוֹ יִצְלַח. וְאֶפְשָׁר דְּהַיִּסּוּרִין דִּין, וְהוּא מְקַבְּלָם בְּאַהֲבָה חֶסֶד, וּמִתְמַתְּקִין הַדִּינִין, וְהָיָה שְׂכָרוֹ בְּנֵי חַיֵּי וּמְזוֹנֵי דִּבְמַזָּלָא תַּלְיָן. וּבְמָקוֹם אַחֵר הֶאֱרַכְתִּי בּס"ד.
(צִפֹּרֶן שָמִיר, סִימָן י, סְעִיף קנ)
<h3>חִדּוּשׁ עַל הַפָּרָשָׁה</h3>
<b>וְאִם נְקֵבָה תֵלֵד -</b> "נְקֵבָה" רָאשֵׁי תֵּבוֹת <b>נַ</b>עֲרָה <b>קְ</b>טַנָּה <b>בּ</b>וֹגֶרֶת, וְאוֹת <b>ה'</b> מִשֶּׁנִּשֵּׂאת, כְּמוֹ שֶׁאָמְרוּ בַּזֹּהַר הַקָּדוֹשׁ "מִדְּקַבִּילַת דְּכָר, נִקְרָא נַעֲרָה בְּהֵ"א" <b>[פֵּרוּש: מִֹשָּעָה ֹשֶמִּתְחַתֶּנֶת נִקְרֵאת נַעֲרָה בְּאוֹת הֵ"א]</b>. סֵפֶר קַדְמוֹן כְּתִיבַת יָד.
(נַחַל קְדוּמִים)
<h2>יוֹם ו'</h2>
<h3>הֲלָכוֹת</h3>
א. הַמִּנְהָג לוֹמַר וִדּוּי אַחַר תְּפִלַּת י"ח, גַּם כְּשֶׁהוּא מִתְפַּלֵּל בְּיָחִיד. אֵין הַיָּחִיד רַשַּׁאי לוֹמַר "וַיַּעֲבֹר" וְלֹא י"ג מִדּוֹת דֶּרֶך תְּחִנָּה, אֲבָל דֶּרֶךְ קְרִיאָה בְּטַעֲמֵי הַפָּסוּק רַשַּׁאי (סִימָן תקס"ה). יָכוֹל לוֹמַר סְלִיחוֹת, כָּל שֶׁאֵינוֹ אוֹמֵר י"ג מִדּוֹת, וְגַם שֶׁרוֹמֵז "זְכֹר לָנוּ הַיּוֹם בְּרִית שְׁלֹשׁ עֶשְׂרֵה", לֵית לָן בָּהּ <b>[אֵין בְּכָךְ בְּעָיָה]</b>. (בִּרְכֵּי יוֹסֵף סִימָן קל"א).
(קֶשֶׁר גּוּדָל, סִימָן יט, סְעִיף ח-י)
ב. אֵין לוֹמַר סְלִיחוֹת בְּעַרְבִית כְּלָל, וְהוּא חֵטְא גָּדוֹל. וְהַיּוֹשֵׁב בְּבֵית הַכְּנֶסֶת שֶׁנּוֹהֲגִים כָּךְ, יֵשֵׁב בָּדָד וְיִדֹּם אוֹ יִלְמַד מִזְמוֹרִים (בִּרְכֵּי יוֹסֵף סִימָן תקפ"א). וִדּוּי, יָכוֹל לוֹמַר בְּכֹל עֵת, לְבַד בְּמוֹצָאֵי שַׁבָּת לֹא יֹאמַר וִדּוּי עַד שֶׁיַּעֲבֹר חֲצוֹת לַיְלָה.
(קֶשֶׁר גּוּדָל, סִימָן יט, סְעִיף יא-יב)
<h3>מוּסָר</h3>
יִזָּהֵר מִמַּחְשָׁבוֹת רָעוֹת. וְאִם בָּא לוֹ מַחְשָׁבָה רָעָה, יַעֲבִיר יָד יְמִינוֹ עַל מִצְחוֹ ג' פְּעָמִים וְיִשְׁתֹּק מְעַט, וִיכַוֵּן בְּשֵׁם קְרַ"ע שָֹטָ"ן.
(צִפֹּרֶן שָמִיר, סִימָן יא, סְעִיף קסב)
<h3>חִדּוּשׁ עַל הַפָּרָשָׁה</h3>
<b>טָמֵא הוּא טַמֵּא יְטַמְּאֶנּוּ הַכֹּהֵן -</b> אֶפְשָׁר לְדַקְדֵּק אוֹמְרוֹ "טַמֵּא יְטַמְּאֶנּוּ" בְּמַאי דְּקַיְימָא לָן דְּטָמֵא שֶׁטִּהֲרוֹ הַכֹּהֵן לֹא טִהַר. וְזֶה שֶׁאָמַר כֵּיוָן שֶׁ"טָמֵא הוּא" מֻכְרָח "טַמֵּא יְטַמְּאֶנּוּ", אַף אִם שָׁגָג וְטִהֲרוֹ הֲרֵי הוּא בְּטוּמְאָתוֹ. אִי נַמִי אֶפְשָׁר דְּאִשְׁתַּנֵי הַצָּרוּעַ דְלֹא יָשְׁבוּ טְמֵאִין עִמּוֹ, וְזֶה שֶׁנֶּאֱמַר "טַמֵּא יְטַמְּאֶנּוּ", לְהוֹסִיף לוֹ טֻמְאָה עַל שְׁאָר טְמֵאִין, וְהַיְנוּ בָּדָד יֵשֵׁב וכו'.
(פְּנֵי דָוִד)