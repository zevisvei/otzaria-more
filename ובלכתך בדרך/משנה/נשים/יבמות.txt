<h1>משנה - יבמות</h1>

<h2>פרק א</h2>
<h3>פרק א - משנה א</h3>
חֲמשׁ עֶשְׂרֵה {א} נָשִׁים פּוֹטְרוֹת {ב} צָרוֹתֵיהֶן {ג} וְצָרוֹת צָרוֹתֵיהֶן מִן הַחֲלִיצָה {ה} וּמִן הַיִּבּוּם {ו} עַד סוֹף הָעוֹלָם. וְאֵלּוּ הֵן, בִּתּוֹ, וּבַת בִּתּוֹ, וּבַת בְּנוֹ, בַּת אִשְׁתּוֹ, וּבַת בְּנָהּ, וּבַת בִּתָּה, חֲמוֹתוֹ {ח} וְאֵם חֲמוֹתוֹ, וְאֵם חָמִיו, אֲחוֹתוֹ מֵאִמּוֹ, וַאֲחוֹת אִמּוֹ, וַאֲחוֹת אִשְׁתּוֹ, וְאֵשֶׁת אָחִיו מֵאִמּוֹ, וְאֵשֶׁת אָחִיו שֶׁלֹּא הָיָה בְעוֹלָמוֹ, וְכַלָּתוֹ, הֲרֵי אֵלּוּ פוֹטְרוֹת צָרוֹתֵיהֶן וְצָרוֹת צָרוֹתֵיהֶן מִן הַחֲלִיצָה וּמִן הַיִּבּוּם, עַד סוֹף הָעוֹלָם. וְכֻלָּן אִם מֵתוּ, אוֹ מֵאֲנוּ, אוֹ נִתְגָּרְשׁוּ, אוֹ שֶׁנִּמְצְאוּ אַיְלוֹנִיוֹת, צָרוֹתֵיהֶן מֻתָּרוֹת. וְאִי אַתָּה יָכוֹל לוֹמַר בַּחֲמוֹתוֹ וּבְאֵם חֲמוֹתוֹ וּבְאֵם חָמִיו שֶׁנִּמְצְאוּ אַיְלוֹנִיּוֹת אוֹ שֶּׁמֵּאֵנוּ:
<b style="color: gray;">רע"ב</b> <b>חמש עשרה נשים פוטרות צרותיהן</b>. שאם היתה אחת מהן נשואה לאחיו ולו שתי נשים ומת בלא בנים, שתיהן פטורות, שנאמר (ויקרא י''ח) ואשה אל אחותה לא תקח לצרור לגלות ערותה עליה, שאין תלמוד לומר עליה, אלא ללמדך שאפילו יבמתו שנאמר בה (דברים כ''ה) יבמה יבא עליה, אם היא אשה אל אחותה, לא תקח. והוא הדין לשאר עריות {ד} שיש בהן כרת. ואין לי אלא היא, צרתה מנין, ת''ל לצור. צרת צרתה מנין, ת''ל לצרור. דמשמע לא תקח לא היא ן. לא צרתה ולא צרת צרתה: <b>בתו ובת בתו וכו'</b>. בבתו מאנוסתו, וכן בת בתו ובת בנו, דאילו בתו מאשתו היינו בת אשתו. דכיון דכתיב (ויקרא י''ח) ערות אשה ובתה לא שנא הימנו ולא שנא מאיש אחר. אבל בתו מאנוסתו לא נפיק מהאי קרא דאשה על ידי קדושין משמע אלא נפקא מערות בת בנך או בת בתך (שם:) {ז}: <b>חמותו ואם חמותו ואם חמיו</b>. כל אלו אסורות לו, משום ערות אשה ובתה לא תגלה את בת בנה ואת בת בתה, ויש בכלל זה חמותו ואם חמותו ואם חמיו: <b>אחותו מאמו</b>. שנשאת לאחיו מאביו ומת. וכן אחות אמו. שאין יבום אלא באחיו מן האב, דילפינן אחוה אחוה מבני יעקב {ט}, מה להלן מן האב אף על פי שאין מן האם הכא נמי לא שנא: <b>ואשת אחיו מאמו</b>. שמת ונשאה אחיו מאביו, שהיתה נכרית אצלו, ומת בלא בנים ונפלה לפניו ליבום. ואסורה לו לפי שהיתה תחלה אשת אחיו מאמו ואסורה לו עולמית, דכתיב (שם) ערות אשת אחיך, ודרשינן אחיך בין מן האב בין מן האם: <b>ואשת אחיו שלא היה בעולמו</b>. כגון ראובן שמת בלא בנים, ונולד לו אח לאחר מיתה ושמו לוי {י}, ויבם שמעון את אשתו ולו אשה אחרת ומת בלא בנים, ונפלו שתיהן לפני לוי, שתיהן פטורות, לפי שאשת ראובן שנשאת לשמעון אסורה ללוי בכרת, לפי שמיעטה הכתוב מיבום לוי, שנאמר (דברים כ''ה) כי ישבו אחים יחדיו, שהיתה להם ישיבה אחת בעולם. {יא} הלכך כשמת ראובן נאסרה על לוי איסור עולם כאשת אח שיש לו בנים. ואע''פ שעתה נפלה מכח נישואי שמעון שהיה בעולמו, אסורה לו מחמת ראובן. וכשם שהיא אסורה כך צרתה אסורה: <b>וכלתו</b>. שמת בנו, ונשאה אחיו. וכלתו אסורה עליו איסור עולם ואפילו אחר שמת בנו: <b>וכולן אם מתו</b>. כגון שמתה בתו קודם מיתת אחיו או שמיאנה בו. ואע''פ שאין מיאון אלא ביתומה קטנה שהשיאוה אמה ואחיה, משכחת לה שמיאנה בחיי אביה, כגון שהשיאה אביה לאחר ונתגרשה בעודה קטנה, ששוב אין לאביה רשות בה, ונישאת לאחי אביה בעודה קטנה, אז יוצאה במיאון, דקרינן לה לקמן יתומה בחיי האב. ואם מיאנה באחיו או נתגרשה ממנו, או נמצאה אילונית שמקחה מקח טעות וכאילו לא היתה אשת אחיו מעולם, {יב} צרתה מתיבמת: <b>אילונית</b>. לשון איל. הזכר מן הצאן. וסימניה מפורשים, שאין לה שדים כנשים ואין לה סימנים וקולה עבה כאיש ואין לה שיפולי מעים כנשים כלומר שאותו מקום אינו בולט מגופה כערות שאר הנשים: <b>ואי אתה יכול לומר וכו'</b>. שכבר ילדו מאחר קודם שנישאו לאחיו, הלכך לאו אילוניות נינהו. ומיאון נמי ליכא, שהרי גדולות הן, ואין ממאנת אלא קטנה. ותנא דידן דלא חשיב אמו בכלל הנשים שפוטרות צרותיהן, סבר לה כמ''ד שאין אדם נושא אנוסת אביו ומפותת אביו. אבל לדברי האומר נושא אדם אנוסת אביו ומפותת אביו, והיא הלכה, אפשר שתנשא אמו לאחיו מאביו, וכשימות בלא בנים נמצאת אמו נופלת לפני בנה ליבום. ונמצאו ט''ז נשים פוטרות צרותיהן, ואמו אחת מהן. וכן הלכה:
<b style="color: gray;">תוי"ט</b>
{א} <b>חמש</b> עשרה כו'. מניינא דהכא וכן דסיפא הרי אלו כו' למעוטי צרת אילונית שהכיר בה או צרת קטנה ממאנת ביבם גזירה משום צרת בתו ממאנת או צרת מחזיר גרושתו. גמרא: {ב} <b>פוטרות</b>. לא תני אוסרות אע''ג דודאי איסורא איכא ליבם ולחלוץ נמי שייך למיסר שאם אתה אומר חולצת אתי למימר דתתיבם אלא משום שכיון דבמקום מצוה היא דאסורה ושלא במקום מצוה כגון נכרי שנעשה חתנו ולו אשה אחרת ומת מותרת אשתו לחמיו כדתנן במשנה ג' משום הכי תני פוטרות דאי תני אוסרות משמע שהבת אוסרתה עליו ליקח והוא הדין שלא במקום מצוה. גמרא: {ג} <b>פוטרות</b> צרותיהן. דאלו הן עצמן דפטורות מלתא דפשיטא היא ולא אצטריך למתני דודאי דלא אתי עשה דיבום ודוחה לא תעשה שיש בו כרת והא דכתיב עליה כדמפרש הר''ב משום דרשא דלצור דאיצטריך ליה. גמרא: {ד} <b>דאמר</b> קרא כי כל אשר יעשה מכל התועבות האלה ונכרתה הוקשו כל העריות כולן להדדי. גמרא: {ה} <b>מן</b> החליצה. שנאמר ועלתה יבמתו השערה וגו' מאן יבמי וגו' וחלצה נעלו כל העולה ליבום עולה לחליצה וכל שאינו עולה ליבום אינו עולה לחליצה אלא תפטור: {ו} <b>ומן</b> היבום. להכי לא סגי ליה למתני מן החליצה לחודיה לאשמעינן דמצות חליצה קודמת. גמרא: {ז} <b>בקל</b> וחומר כו' ואף דאין עונשין מן הדין הכא גלוי מלתא היא. אי נמי אתיא הנה הנה ואתיא זימה זימה וטעם הסדר דלא ככתוב עיין בגמרא. {ח} חמותו. שמת בעלה ונשאה אחיו ומת בלא בנים. רש''י: {ט} <b>דכתיב</b> הכא כי ישבו אחים והתם כתיכ שנים עשר עבדיך אחים ולא ילפינן מלוט דכתיב כי אנשים אחים אנחנו דלהכי כתיב יחדיו (המיוחדים בנחלה) ואי כתיב יחדיו לחוד הוה אמינא עד דמיחדי באבא ובאימא. גמרא: {י} <b>ולא</b> נקטה בדיוקא אלא דבעי לפרושי לדברי הכל מיהו אליבא דהלכתא קיימא לן כרבנן דפרק ב' משנה ב' דאסורה עליו בין שנולד ואחר כך יבם ובין שיבם ואחר כך נולד. נ''י: {יא} <b>מישבו</b> ילפינן דיחדיו הא איצטריך לעיל. ואין להקשות דלמה איצטריך דרשא דישבו הא גבי בני יעקב לא מצינו אחים אלא כשהיו בעולם כאחד דפשיטא דאפ''ה אחין מקרו. תוספ': {יב} <b>משום</b> דלישנא דנמצאו הכי דייק וכך מפרש ר''א בגמרא דף י''ב. אבל רבא פסק הלכתא אפילו הכיר בה אחיו וקיימה והויא אשתו לא מתסרא צרתה משום צרת הבת. ופירש''י דכי אסר רחמנא צרת ערוה במקום מצוה הוא דאסרה והא כיון דאילונית היא דבלאו ערוה נמי לא חזיא ליבום כדתנן במ''ה פ''ח הויא צרתה צרת ערוה שלא במקום מצוה ואלא הא דקתני שנמצאו תני שהיו:
<h3>פרק א - משנה ב</h3>
כֵּיצַד פּוֹטְרוֹת צָרוֹתֵיהֶן, הָיְתָה בִּתּוֹ אוֹ אַחַת מִכָּל הָעֲרָיוֹת הָאֵלּוּ נְשׂוּאָה לְאָחִיו, וְלוֹ אִשָּׁה אַחֶרֶת, וָמֵת, כְּשֵׁם שֶׁבִּתּוֹ פְּטוּרָה, כָּךְ צָרָתָהּ פְּטוּרָה. הָלְכָה צָרַת בִּתּוֹ וְנִשֵּׂאת לְאָחִיו הַשֵּׁנִי, וְלוֹ אִשָּׁה אַחֶרֶת, וָמֵת, כְּשֵׁם שֶׁצָּרַת בִּתּוֹ פְּטוּרָה, כָּךְ צָרַת צָרָתָהּ פְּטוּרָה, אֲפִלּוּ הֵן מֵאָה. כֵּיצַד אִם מֵתוּ צָרוֹתֵיהֶן מֻתָּרוֹת, הָיְתָה בִתּוֹ אוֹ אַחַת מִכָּל הָעֲרָיוֹת הָאֵלּוּ נְשׂוּאָה לְאָחִיו, וְלוֹ אִשָּׁה אַחֶרֶת, מֵתָה בִתּוֹ {יג} אוֹ נִתְגָּרְשָׁה, וְאַחַר כָּךְ מֵת אָחִיו, צָרָתָהּ מֻתֶּרֶת. וְכָל הַיְכוֹלָה לְמָאֵן וְלֹא מֵאֲנָה, צָרָתָה חוֹלֶצֶת {יד} וְלֹא מִתְיַבֶּמֶת:
<b style="color: gray;">רע"ב</b> <b>כשם שבתו פטורה</b>. שהרי אסורה לו, ואין שם אח אלא הוא. כך צרתה פטורה: <b>הלכה צרת בתו ונישאת לאחיו השני</b>. היכא דיש אח אחר ששתיהן מותרות לו, ואינן פטורות, שהרי יש כאן מצות יבום, ומתיבמת האחת והשניה פטורה, דכתיב (דברים כ''ה) את בית אחיו, בית אחד הוא בונה ואין בונה שתי בתים. ואם יבם אחיו השני את צרת בתו ולו אשה אחרת ומת בלא בנים וחזרו ונפלו לפניו: <b>כשם שצרת בתו פטורה</b>. שנאסרה עליו משעת נפילת אחיו הראשון. כך צרת צרתה, אשת אחיו השני האחרת, פטורה, שזו פוטרתה, שצרת ערוה פוטרת צרתה: <b>ואפילו הם מאה</b>. אחים, והלכה צרת צרתה של בתו ונתיבמה לאחיו השלישי, ולו אשה אחרת ומת בלא בנים, שתיהן אסורות על זה. וכן לעולם: <b>צרתה מותרת</b>. להתיבם. שהרי בשעת זיקת יבום אינה צרתה: <b>וכל היכולה למאן</b>. שהיא קטנה הערוה, ויכולה למאן ולא מיאנה, ומת אחיו, הואיל וקידושיה אינן אלא מדרבנן וזיקה שלה אינה אלא מדרבנן, אינה פוטרת צרתה מן החליצה, ולהתיבם אסורה, שנראית כצרת ערוה:
<b style="color: gray;">תוי"ט</b>
{יג} <b>מתה</b> כו'. הא דלא נקט מיאנה או שנמצאת אילונית משום דמתניתין אתיא לאשמעינן אפילו כנס ולבסוף גירש ובמיאנה ואילונית אין שום חידוש דבטלי להו קידושי קמאי כו' א''נ משום דקאי אאחת מכל העריות האלו ומיאנה ואילונית לא שייך בכל העריות האלו. תוספ': {יד} <b>חולצת</b> כו'. ובריש פרק י''ג תנן בית הלל אומרים ממאנת ביבם ושם מ''ז אמר רבי אליעזר מלמדין שתמאן וכן פסק הר''ב שם. ולכו''ע אם מיאנה מיאנה אפילו הכי תנן הכא דלעולם צרתה חולצת ולא מתיבמת ואין לה תקנה במיאון כדמפרש בגמרא משום דמשעת נפילה נראית כצרת בתו והלכך גזרו שלא תמאן ליבומי צרתה דלא לזלזולי בצרת ערוה דלמא אתי למשרי:
<h3>פרק א - משנה ג</h3>
שֵׁשׁ עֲרָיוֹת חֲמוּרוֹת מֵאֵלּוּ, מִפְּנֵי שֶׁנְּשׂוּאוֹת לַאֲחֵרִים, צָרוֹתֵיהֶן מֻתָּרוֹת. אִמוֹ, וְאֵשֶׁת אָבִיו, וַאֲחוֹת אָבִיו, אֲחוֹתוֹ מֵאָבִיו, וְאֵשֶׁת אֲחִי אָבִיו, וְאֵשֶׁת אָחִיו מֵאָבִיו:
<b style="color: gray;">רע"ב</b> <b>שש עריות חמורות מאלו</b>. ומה היא חומרא שלהן, שנשואות לאחרים. ואינן יכולות להנשא לאחיו של זה מאביו, ואם מתו בעליהן שהן נכרים אצל זה, צרותיהן מותרות לינשא לזה, שאין צרת ערוה אסורה אלא בנופלת לפניו ליבום מאחיו. {טו} ורבינו משה בר מיימון פירש, אם נישאו בעבירה לאחיו, ומת בלא בנים ונפלו ליבום לפניו, צרותיהן מותרות, שאין אלו צרות ערוה, הואיל ולא היו קדושין תופסין לאחיו באותן עריות: <b>אמו</b>. אינה יכולה להנשא לאחיו מאביו, שהרי היא לו אשת האב, לדברי האומר שאנוסת אביו אסורה. ולעיל פירשתי שאין כן הלכה, אלא אמו פוטרת צרתה, שהיא יכולה להנשא לאחיו מאביו: <b>אשת אביו, אשת אחיו מאביו</b>. [שהיה לו בנים] ואחות אביו, כולן אסורות לאחיו כמו שאסורות עליו, ואין בהם צד יבום על זה לעולם. ואם נשאום אחרים ולהם נשים אחרות ומתו, צרותיהן מותרות לינשא לזה. וכן אם נשא אותה אחיו בעבירה ומת בלא בנים צרותיהן מותרות:
<b style="color: gray;">תוי"ט</b>
{טו} <b>והני</b> ט''ו דלעיל נמי כשנישאו לאחרים צרותיהן מותרות ואלו חמורות דאסורות וצרותיהן מותרות:
<h3>פרק א - משנה ד</h3>
בֵּית שַׁמַּאי מַתִּירִין הַצָּרוֹת לָאַחִים, וּבֵית הִלֵּל אוֹסְרִים. חָלְצוּ, בֵּית שַׁמַּאי פּוֹסְלִין מִן הַכְּהֻנָּה, וּבֵית הִלֵּל מַכְשִׁירִים {טז}. נִתְיַבְּמוּ {יז}, בֵּית שַׁמַּאי מַכְשִׁירִים, וּבֵית הִלֵּל פּוֹסְלִין. אַף עַל פִּי שֶׁאֵלוּ (אוֹסְרִין וְאֵלּוּ מַתִּירִין, אֵלּוּ) פּוֹסְלִין וְאֵלּוּ מַכְשִׁירִין, לֹא נִמְנְעוּ {יח} בֵּית שַׁמַּאי מִלִּשָּׂא נָשִׁים מִבֵּית הִלֵּל, וְלֹא בֵית הִלֵּל מִבֵּית שַׁמַּאי. כָּל {יט} הַטְּהָרוֹת וְהַטֻּמְאוֹת שֶׁהָיוּ אֵלּוּ מְטַהֲרִין וְאֵלּוּ מְטַמְּאִין, לֹא נִמְנְעוּ עוֹשִׂין {כא} טְהָרוֹת אֵלּוּ עַל גַּבֵּי אֵלּוּ:
<b style="color: gray;">רע"ב</b> <b>בית שמאי מתירין</b>. צרת ערוה להתיכם לאחיו. דלית להו הך דרשה דלצרור: <b>חלצו</b>. הצרות מן האחין: <b>בית שמאי פוסלין</b>. הצרות מן הכהונה, שחליצתן חליצה: <b>ובית הלל מכשירין</b>. שחליצתן שלא לצורך היתה, והרי היא כחולצת מן נכרי: <b>נתיבמו</b>. לאחין: <b>בית שמאי מכשירין</b>. אותן לכהנים אם נתאלמנו מיבמיהם: <b>ובית הלל פוסלים</b>. שנבעלו לאסור להם, והנבעלת לאסור לה עשאה זונה וזונה אסורה לכהן: <b>לא נמנעו</b>. ואע''פ שבני הצרות שנתיבמו כדברי בית שמאי ממזרים הם לב''ה, שהרי באיסור אשת אח הם עליהם ואשת אח בכרת, ובני חייבי כריתות ממזרים הם, אעפ''כ לא נמנעו ב''ה מלישא נשים מב''ש, לפי שהיו מודיעים להם אותן הבאות מן הצרות ופורשין מהן: <b>אלו על גבי אלו</b>. משאילים כליהם אלו לאלו. ובגמרא פריך אהא דתנן בית שמאי מתירין את הצרות לאחים ובית הלל אוסרים, קרי כאן לא תתגודדו, לא תיעשו אגודות אגודות. {כ} ומשני, כגון בית דין אחד בעיר אחת פלג מורים בבית שמאי ופלג מורים כבית הלל. אבל שני בתי דינים בעיר אחת, וכ''ש שני בתי דינים בשתי עיירות לית לן בה:
<b style="color: gray;">תוי"ט</b>
{טז} <b>וב''ה</b> מכשירין. פשיטא לאפוקי דריב''נ דאמר בואו ונתקן להם לצרות שיהיו חולצות ולא מתיבמות קמ''ל דב''ה מכשירין דאפילו תקנתא דרבנן לית להו בצרות דלחלצו. גמרא: {יז} <b>נתייבמו</b> וכו'. הא תו ל''ל, איידי דתני חלצו תני נמי נתייבמו. גמרא: {יח} <b>לא</b> נמנעו ב''ש כו'. לא נצרכה אלא לצרה עצמה דלדידהו אסורה לשוק בלא תהיה וגו' דאלו בני הצרות לא שייך לאמנועי דבני חייבי לאוין נינהו וכשרים: {יט} <b>כל</b> כו'. מהכא שמעינן דמודיעי להו דאי מרישא איכא למימר דלא מודיעי והא דלא נמנעו דצרה קלא אית לה והוי ידעי. גמרא: {כ} <b>לאו</b> אפלוגתייהו פרכינן דעד כאן לא נשנית פלוגתא ואמאי לא פרכת עלה אלא כי פריך על לא נמנעו וכו' דאלו עשו כדבריהם. ועתוי''ט: {כא} <b>עושין</b> כו'. לב''ה נמי דאיצטריך דאשכחן נמי דמחמרי בטומאה כדתגן במסכת עדיות. תוי''ט:
<h2>פרק ב</h2>
<h3>פרק ב - משנה א</h3>
כֵּיצַד אֵשֶׁת אָחִיו שֶׁלֹּא הָיָה בְעוֹלָמוֹ, שְׁנֵי אַחִים, וּמֵת אַחַד מֵהֶם, וְנוֹלַד לָהֶן אָח, וְאַחַר כָּךְ יִבֵּם הַשֵּׁנִי אֶת אֵשֶׁת אָחִיו, וָמֵת, הָרִאשׁוֹנָה יוֹצֵאת מִשּׁוּם אֵשֶׁת אָחִיו שֶׁלֹּא הָיָה בְעוֹלָמוֹ, וְהַשְּׁנִיָּה מִשּׁוּם צָרָתָהּ. עָשָׂה בָּהּ מַאֲמָר {א} וָמֵת, הַשְּׁנִיָּה חוֹלֶצֶת וְלֹא מִתְיַבֶּמֶת:
<b style="color: gray;">רע"ב</b> <b>כיצד אשת אחיו וכו'</b>. פוטרת צרתה: <b>ונולד להן אח</b>. ומצאה זקוקה ליבם, ועליו אסורה משום אשת אחיו שלא היה בעולמו: <b>ואח''כ יבם השני את אשת אחיו</b>. ולו אשה אחרת: <b>ומת</b>. בלא בנים: <b>הראשונה</b>. היא אשת הראשון, שנפלה לפניו כבר פעם אחת, יוצאת משום אשת אחיו שלא היה בעולמו: <b>עשה בה</b>. זה שמת: <b>מאמר</b>. פירוש שקידשה בכסף. {ב} וביבמה קידושין של כסף אינם קידושין גמורים אלא מדברי סופרים, שאין היבמה נקנית ליבם להיות כאשת איש גמורה עד שיבא עליה, וזה לא הספיק לכונסה עד שמת: <b>שניה חולצת</b>. ולא מפטרה משום צרת ערוה, דלאו צרתה ממש היא: <b>ולא מתיבמת</b>. משום דמאמר קונה מקצת והויא לה צרת ערוה במקצת. וכל מקום שאין שם קדושין גמורים חולצת ולא מתיבמת:
<b style="color: gray;">תוי"ט</b>
{א} <b>מאמר</b> כו'. למאי דפסקינן כר' יהודה בן בתירא דמ''ט פ''ד דיש זיקה כלומר דמשעה שמת בעלה נעשית שומרת יבם וזקוקה לו וחשובה כארוסתו. מפרש הכי בגמרא ה''ה אע''ג דלא עביד בה מאמר שניה מחלץ חלצה יבומי לא מיבמה והא דקתני מאמר לאפוקי מדב''ש דמ''ה פ''ג דמאמר קונה קנין גמור ותפטור אף בלא חליצה קמ''ל דאינו אלא מדרבנן: {ב} <b>ונקרא</b> מאמר לפי שאין קדושין אלא באמירה ולא בשתיקה כו' אבל יבום אפילו בשוגג דקסבר אשה אחרת היא קניא והא דנקט בכסף ה''ה בשטר. ועתוי''ט:
<h3>פרק ב - משנה ב</h3>
שְׁנֵי אַחִים וּמֵת אַחַד מֵהֶן, וְיִבֵּם הַשֵּׁנִי אֶת אֵשֶׁת אָחִיו, וְאַחַר כָּךְ נוֹלַד {ג} לָהֶן אָח, וָמֵת, הָרִאשׁוֹנָה יוֹצֵאת מִשּׁוּם אֵשֶׁת אָחִיו שֶׁלֹּא הָיָה בְעוֹלָמוֹ, וְהַשְּׁנִיָּה מִשּׁוּם צָרָתָהּ. עָשָׂה {ד} בָהּ מַאֲמָר, וָמֵת, הַשְּׁנִיָּה חוֹלֶצֶת וְלֹא מִתְיַבֶּמֶת. רַבִּי שִׁמְעוֹן אוֹמֵר, מְיַבֵּם לְאֵיזוֹ מֵהֶן שֶׁיִּרְצֶה, אוֹ חוֹלֵץ {ו} לְאֵיזוֹ מֵהֶן שֶׁיִּרְצֶה:
<b style="color: gray;">רע"ב</b> <b>ומת</b>. המיבם: <b>מיבם לאיזו שירצה</b>. ופוטרת חברתה. ולאו אעשה בה מאמר קאי, אלא ארישא קאי דקתני הראשונה אסורה וכו', וקאמר ר''ש כיון שכשנולד כבר נתיבמה, ולא היתה על זה בזיקת נשואי אחיו הראשון מעולם, מותרת לו. {ה} ואין הלכה כר''ש:
<b style="color: gray;">תוי"ט</b>
{ג} <b>ואח''כ</b> כו'. אפ''ה קרא קאמר ויבמה עדיין יבומי הראשונים עליה: {ד} <b>עשה</b> כו'. לא איצטריך דמרישא שמעינן לה אלא דאיידי דמתני לה ברישא מתני לה נמי בסיפא. תוספ': {ה} <b>וברישא</b> לא פליג ולא קשיא א''כ רישא לא אצטריך דמסיפא שמעת לה דכ''ש הוא דלא זו אף זו קתני גמרא: {ו} <b>חולץ</b>. לפי שהיבם מסייע בחליצה שצריך שיתכוין לחלוץ תני שפיר חולץ בכולה מכילתין לבד ממ''ד פי''ב וע''ש:
<h3>פרק ב - משנה ג</h3>
כְּלָל אָמְרוּ בַיְבָמָה, כָּל שֶׁהִיא אִסּוּר עֶרְוָה, לֹא חוֹלֶצֶת וְלֹא מִתְיַבֶּמֶת. (אִסּוּרָהּ) אִסּוּר מִצְוָה, וְאִסּוּר קְדֻשָּׁה, חוֹלֶצֶת וְלֹא מִתְיַבֶּמֶת. אֲחוֹתָהּ שֶׁהִיא יְבִמְתָּהּ, חוֹלֶצֶת אוֹ מִתְיַּבֶּמֶת:
<b style="color: gray;">רע"ב</b> <b>לא חולצת ולא מתיבמת</b>. צרתה, וכל שכן היא. וכן אילונית, {ז} דכתיב (דברים כ''ה) אשר תלד, פרט לאילונית. וכן אשת סריס חמה ואנדרוגינוס, לא חולצת ולא מתיבמת, שנאמר (שם) ובן אין לו, פרט לאלו שאין ראוי להיות להם בנים. ואשת גר ואשת עבד משוחרר, לא חולצת ולא מתיבמת, שאין אחוה לגרים ולא לעבדים. אבל עקרה וזקנה, או חולצת או מתיבמת: <b>אחותה</b>. של ערוה כשהיא יבמתה. כגון שנפלו לו שתי אחיות משני אחיו והאחת אסורה עליו משום ערוה כגון שהיא חמותו או כלתו {ח} חולצת או מתיבמת דהשתא לא פגע באחות זקוקתו, משום דערוה לאו זקוקתו היא:
<b style="color: gray;">תוי"ט</b>
{ז} <b>נ''ל</b> לפרש דאהיא קאי ולא אצרתה. ועתוי''ט: {ח} <b>ואף</b> בבתו מאנוסתו משכחת לה אלא דבנשואין קמיירי:
<h3>פרק ב - משנה ד</h3>
אִסּוּר מִצְוָה, שְׁנִיּוֹת מִדִּבְרֵי סוֹפְרִים. אִסּוּר קְדֻשָּׁה {יז} אַלְמָנָה לְכֹהֵן גָּדוֹל, גְּרוּשָׁה {יח} וַחֲלוּצָה {יט} לְכֹהֵן הֶדְיוֹט, מַמְזֶרֶת וּנְתִינָה לְיִשְׂרָאֵל, וּבַת יִשְׂרָאֵל לְנָתִין וּמַמְזֵר:
<b style="color: gray;">רע"ב</b> <b>שניות</b>. לעריות. שגזרו סופרים עליהם. ונקראו איסור מצוה, שמצוה לשמוע דברי חכמים. ואלו הן, אם אמו ואין לה הפסק, {ט} ואם אבי אמו בלבד, ואם אביו ואין לה הפסק, {י} [ואם אבי אביו], ואשת אבי אביו ואין לה הפסק, {יא} ואשת אבי אמו בלבד, {יב} ואשת אחי האב מן האם, ואשת אחי האם בין מן האם בין מן האב, {יג} וכלת בנו {יד} ואין לה הפסק, וכלת בתו, {טו} ובת בת בנו, ובת בת בתו, ובת בן בנו, ובת בן בתו, ובת בת בן אשתו, {טז} ובת בת בת אשתו, ואם אם אבי אשתו, ואם אם אם אשתו, ואם אב אם אשתו, ואם אב אבי אשתו: <b>אלמנה לכהן גדול</b>. שמת אחיו ההדיוט ונפלה אשתו לפניו: <b>גרושה וחלוצה לכהן הדיוט</b>. כגון שעבר אחיו המת ונשא גרושה וחלוצה, וכשמת צריכה חליצה, שהרי תפסו לו בה קדושין משום דקדושין תופסין בחייבי לאוין. אבל יבומי לא, שהרי היא אסורה לו. ולפטרה בלא כלום אי אפשר, דלא אלים לאו למפטרה, דילפינן לה מאחות אשה שהיא בכרת:
<b style="color: gray;">תוי"ט</b>
{ט} <b>גמרא</b>. משום דשייכא בדורותיה ערוה דאורייתא שהיא אמו: {י} <b>טעמא</b> דגזרו משום אם אמו כו' משום דתרווייהו אימא רבתא קרי להו: {יא} <b>משום</b> דיש בדורותיה ערוה דאורייתא דהיינו אשת אב: {יב} <b>דלא</b> חיישינן דמחלפה באשת אבי האב דאדם רגיל ושכיח דאזיל למשפחת אביו ויודע שיש שם קורבה יותר מאמו הלכך לא מחלפי: {יג} <b>כולם</b> בלבד משמע: {יד} <b>הואיל</b> ושייכי בדורותיה איסור כלה דאורייתא שהיא אשת בנו: {טו} <b>היינו</b> בלבד דאין דורותיה אסור דאורייתא: {טז} <b>נראה</b> שסובר גם בזה דיש להם הפסק (וכן בכולהו עד סופן) וכן דעת הר''מ. ורבים חולקים: {יז} <b>קדושה</b> כו'. וקרי להו איסור קדושה דכתיב קדושים יהיו לאלהיהם. גמרא. ובאלמנה לכה''ג כתיב כי אני ה' מקדשו. והואיל ואינן אלא איסורי לאוין כליל לגבייהו ממזרת ונתינה שאינן ג''כ אלא בלאו ואע''פ שלא נמצא בהם קדושה: {יח} <b>אלמנה</b> לכה''ג וגרושה כו'. דאע''ג דאתי עשה ודחי ל''ת. דמצות יבום גדולה מחליצה. גזירה ביאה ראשונה אטו ביאה שניה דכבר קיים העשה. גמרא. וכתבו התוספ' דלאו דוקא נקט דהא אפילו גמר ביאה ראשונה אסור דיבמה נקנית בהעראה. והול''ל אטו גמר ביאה. ת''ח: {יט} <b>וחלוצה</b>. פירש הר''ב במ''ג פ''ט דמדברי סופרים היא והא דשנאוה בכמה מקומות עם הגרושה בדברים שהן מה''ת לאו בדוקא, אלא אשיגרת לישנא היא. תוספ', וכ''כ ב''י:
<h3>פרק ב - משנה ה</h3>
מִי שֶׁיֶּשׁ לוֹ אָח מִכָּל מָקוֹם, זוֹקֵק אֶת אֵשֶׁת אָחִיו לַיִּבּוּם, וְאָחִיו לְכָל דָּבָר, חוּץ מִמִּי שֶׁיֶּשׁ לוֹ מִן הַשִּׁפְחָה וּמִן הַנָּכְרִית. מִי שֶׁיֶּשׁ לוֹ בֵּן מִכָּל מָקוֹם, פּוֹטֵר {כד} אֵשֶׁת אָבִיו מִן הַיִּבּוּם, וְחַיָּב עַל מַכָּתוֹ {כה} וְעַל קִלְלָתוֹ, וּבְנו הוּא לְכָל דָּבָר, חוּץ מִמִּי שֶׁיֶּשׁ לוֹ מִן הַשִּׁפְחָה וּמִן הַנָּכְרִית:
<b style="color: gray;">רע"ב</b> <b>אח מכל מקום</b>. ואפילו ממזר {כ}: <b>אחיו לכל דבר</b>. ליורשו וליטמא לו {כא}: <b>שפחה ונכרית</b>. ולדה בתרה אזיל, דכתיב בשפחה (שמות כ''א) האשה וילדיה תהיה לאדוניה. ובנכרית כתיב (דברים ז') כי יסיר {כב} את בנך מאחרי, ומדלא כתיב כי תסיר, שמע מינה הכי קאמר, בתך לא תתן לבנו כי יסיר בעל בתך את בנך שתלד לו בתך מאחרי, אבל אבתו לא תקח לבנך לא מהדר, שאין הבן הבא מן הנכרית קרוי בנך אלא בנה {כג}:
<b style="color: gray;">תוי"ט</b>
{כ} <b>דממתניתין</b> דלעיל בבת ישראל לנתין ולממזר דחולצת לא שמענו דה''א כששניהם ממזרים אבל כשאחיו המת כשר אין אחיו ממזר זוקק את אשתו קמ''ל. תוספ'. וטעמא מאי הואיל והוא בנו לפוטרו מן היבום כדלקמן הלכך מזקק נמי זקיק: {כא} <b>גמרא</b>. וקאמרינן דס''ד הואיל ואינו מטמא לאשתו פסולה ה''נ לא ליטמא לאח פסול קמ''ל דשאני התם דלאפוקי קיימא הכא אחיו הוא: {כב} <b>ופריך</b> בגמרא האי בז' אומות כתיב ומשני כי יסיר לרבות כל המסירים מאחרי ה' דלגופיה לא איצטריך טעמא. ועתוי''ט: {כג} <b>והלכך</b> בנה ליכא ביה משום הסרה וכל האיסור משעה ראשונה נעשה שהוא מוציא זרעו מכנפי השכינה, אבל אחר שנולד אין הסרתו כלום דעו''ג גמור הוא. הר''נ. וצריכין תרי קראי חד לשפחה וחד לעו''ג, דאי משפחה ה''א דאין לה חיים כלל ואלו עובד גלולים יש לו חיים דכתיב בלאדן בן בלאדן כו' ואי מעו''ג ה''א משום דלא שייכא במצות אבל שפחה אתקיש לאשה. גמרא: {כד} <b>פוטר</b> כו' דא''ק ובן אין לו עיין עליו דהוי מצי למכתב אן בלא יו''ד כמו מאן יבמי, מאן בלעם. גמרא. ועיין תוי''ט: {כה} <b>מכתו</b> כו'. אם הכה או קלל את אביו חייב מיתה. רש''י. בגמרא מוקי לה כשעשה תשובה דאל''כ הא כתיב ונשיא בעמך לא תאור. ואף דהוי מעוות לא יוכל לתקן (עפ''ק דחגיגה מ''ו) היינו דעונו נזכר הואיל והממזר קיים אבל עושה מעשה עמך מקרי כיון ששב:
<h3>פרק ב - משנה ו</h3>
מִי שֶׁקִּדֵּשׁ אַחַת מִשְּׁתֵּי אֲחָיוֹת {כו} וְאֵינוֹ יוֹדֵעַ {כז} אֵיזוֹ מֵהֶן קִדֵּשׁ, נוֹתֵן גֵּט לָזוֹ וְגֵט לָזוֹ. מֵת, וְלוֹ אָח אֶחָד, חוֹלֵץ לִשְׁתֵּיהֶן. הָיוּ לוֹ שְׁנַיִם, אֶחָד חוֹלֵץ וְאֶחָד מְיַבֵּם. קָדְמוּ וְכָנְסוּ {כט} אֵין מוֹצִיאִין מִיָּדָם:
<b style="color: gray;">רע"ב</b> <b>ואינו יודע איזו קידש</b>. ואסור בשתיהן, משום דכל חדא וחדא איכא למימר זו אחות אשה: <b>חולץ לשתיהן</b>. דלא ידע איזו היא יבמתו. ומיחלץ לחדא וליבומי לאידך, לא אפשר, דאחות חלוצתו היא, ואסורה לו מדרבנן בחייה. ויבומי ברישא נמי לא, דדילמא לא זו היא יבמתו וקפגע באחות זקוקתו דהויא כאשתו: <b>היו לו שנים, אחד חולץ</b>. תחלה לאחת, והשני אם רצה ליבם לשניה מיבם, שאם זו יבמתו שפיר, ואם אחותה היא, לא פגע באחות זקוקתו, משום דחליצה דהך אפקעתא לזיקה: <b>קדמו וכנסו</b>. קודם שנמלכו בבית דין {כח}: <b>אין מוציאין אותן מידם</b>. משום דכל חד וחד אמר, אנא שפיר נסבי. ואי נמי הוי איפכא שהראשון שכנס ליבום כנס אחות זקוקתו, ההיא שעתא הוא דעבד איסורא, ומשבא אחיו ויבם את השניה שהיא יבמתו, פקעא זיקתה למפרע מאידך:
<b style="color: gray;">תוי"ט</b>
{כו} <b>משתי</b> אחיות. וה''ה בשתים אחרות שאחת ערוה עם האחרת אלא דהספק שכיח יותר בשתי אחיות שבקל אינן נכרות מה שאין כן אשה ובתה וכל שכן בת בתה וכו' משום הכי נקט אחיות: {כז} <b>ואינו</b> יודע כו'. אפילו לא הוכרו בשעת הקדושין שנמצא שאי אפשר שיבא על אחת מהן אפ''ה שתיהן צריכות גט כמפורש במ''ז פ''ב דקדושין דאינו יודע משמע נמי אינו ידוע כמ''ש התוספ': {כח} <b>שאם</b> נמלכו בב''ד ועברו יוציאו כיון שעברו על דברי ב''ד. הרא''ש: {כט} <b>קדמו</b> וכנסו. אפילו, בקדושין דזיקה דרבנן היא ותפסי קדושין באחותה אלא שאומרים לו המתן עד שיעשה אחיך הגדול מעשה כדתנן במ''ט פ''ד. ועתוי''ט:
<h3>פרק ב - משנה ז</h3>
שְׁנַיִם שֶׁקִּדְּשׁוּ שְׁתֵּי אֲחָיוֹת, זֶה אֵינוֹ יוֹדֵעַ אֵיזוֹ קִדֵּשׁ, וְזֶה אֵינוֹ יוֹדֵעַ אֵיזוֹ קִדֵּשׁ, זֶה נוֹתֵן שְׁנֵי גִטִּין, וְזֶה נוֹתֵן שְׁנֵי גִטִין. מֵתוּ, לָזֶה אָח, וְלָזֶה אָח, זֶה חוֹלֵץ לִשְׁתֵּיהֶן, וְזֶה חוֹלֵץ לִשְׁתֵּיהֶן. לָזֶה אֶחָד וְלָזֶה שְׁנַיִם, הַיָּחִיד חוֹלֵץ לִשְׁתֵּיהֶן, וְהַשְּׁנַיִם, אֶחָד חוֹלֵץ וְאֶחָד מְיַבֵּם {ל}, קָדְמוּ וְכָנְסוּ, אֵין מוֹצִיאִין {לא} מִיָּדָם. לָזֶה שְׁנַיִם {לב} וְלָזֶה שְׁנַיִם, אָחִיו שֶׁל זֶה חוֹלֵץ לְאַחַת, וְאָחִיו שֶׁל זֶה חוֹלֵץ לָאֶחָת, אָחִיו שֶׁל זֶה מְיַבֵּם חֲלוּצָתוֹ שֶׁל זֶה, וְאָחִיו שֶׁל זֶה מְיַבֵּם חֲלוּצָתוֹ שֶׁל זֶה. קָדְמוּ שְׁנַיִם וְחָלְצוּ, לֹא יְיַבְּמוּ הַשְּׁנַיִם, אֶלָּא אֶחָד חוֹלֵץ וְאֶחָד מְיַבֵּם. קָדְמוּ וְכָנְסוּ, אֵין מוֹצִיאִין מִיָּדָם:
<b style="color: gray;">רע"ב</b> <b>שנים שקידשו שתי אחיות</b>. והם נכרים: <b>זה חולץ לשתיהן כו'</b>. משום דכל חד מינייהו אסור ליבומי, דדלמא כל חד וחד פגע באחות זקוקתו: <b>היחיד חולץ לשתיהן</b>. שאי אפשר לו ליבם, לא קודם חליצה של שניה משום אחות זקוקה, ולא לאחר חליצה משום אחות חלוצה. לפיכך הואיל ואסור ליבם יחלוץ תחלה לשתיהן, כדי להוציא אותה שהיא יבמתו מאיסור יבמה לשוק: <b>והשנים אחד חולץ</b>. לאפקועי זיקה מאחיו אם זו יבמתו, ותשתרי אחותה לשני ממה נפשך, אי יבמתו היא, שפיר, ואי אחותה היא הא פקעה זיקת היבמה מיניה בחליצת אחיו: <b>אחיו של זה מייבם חלוצתו של זה</b>. ממה נפשך, אם זו יבמתו שפיר נסיב, שהרי אחיו לא חלץ לזו אלא לאחותה שלא היתה יבמתו ואינה כלום. ואי לאו יבמתו היא שפיר נסיב, נכריה היא, דאי משום אחות זקוקה ליכא, שהרי חלץ אחיו את אחותה שהיא יבמתו ופקעה זיקה. ואי משום יבמה לשוק, הרי חלצה זו מאחי בעלה: <b>קדמו שני אחין</b>. של אחד וחלצו לשתיהן משום דלא ידעי איזו היא יבמתו: <b>לא ייבמו</b>. שני אחים האחרים זה את זו וזה את זו, משום דקמא דנסיב אית ליה למימר זו היא אחות זקוקתו: אלא אחד חולץ תחלה, לאחת: <b>ואחד מיבם</b>. לשניה, ממה נפשך, אי יבמתו היא שפיר, ואי לאו, באחות זקוקה לא פגע, שהרי חלץ אחיו ליבמתו. ויבמה לשוק לא הוי, שהרי חלצה מאחי בעלה: <b>ואם קדמו</b>. אלו ב' אחרונים וכנסו אחר חליצת שנים האחרים ולא באו לימלך בב''ד, אין מוציאין מידן, כדפרישית, שהרי אין כאן אלא ספק איסור אחות זקוקה בנישואי ראשונה, ואיכא למימר קמא דנסיב יבמתו היא ושפיר נסיב, ובתרא נמי שפיר נסיב נכריה, ואי נמי הוי אינסיבא איפכא וקמא פגע באחות זקוקה ; כיון שבא שני ויבם פקעה זיקתה מאחיו והותרה לו אשתו, ואיסורא דעבד עבד:
<b style="color: gray;">תוי"ט</b>
{ל} <b>ואחד</b> מיבם. צריכא דמ''ד לגזור דהני תרי לא ייבם חד מנייהו אטו אח יחידי קמ''ל. ודוקא מחלץ והדר יבומי אבל יבומי ברישא לא דהא פגע ביבמה לשוק. גמרא: {לא} <b>אין</b> מוציאין. אפילו הם כהנים דהא סתמא ודאי קתני וטעמא דחלוצה לכהן דרבנן היא וספק לא גזרו. גמרא: {לב} <b>שנים</b>. צריכא, דמהו דתימא כיון דלבסוף תרווייהו מתיבמין הך להאי ביתא והך להאי ביתא אתו למימר מה לנו ולחליצה ודילמא מייבמו בלא חליצה קמ''ל. גמרא:
<h3>פרק ב - משנה ח</h3>
מִצְוָה בַגָּדוֹל לְיַבֵּם. וְאִם קָדַם הַקָּטָן, זָכָה. הַנִּטְעָן עַל הַשִּׁפְחָה וְנִשְׁתַּחְרְרָה, אוֹ עַל הַנָּכְרִית וְנִתְגַּיְּרָה, הֲרֵי זֶה לֹא יִכְנוֹס. וְאִם כָּנַס {לו} אֵין מוֹצִיאִין {לז} מִיָדוֹ. הַנִּטְעָן עַל אֵשֶׁת אִישׁ, וְהוֹצִיאוּהָ מִתַּחַת יָדוֹ, אַף עַל פִּי שֶׁכָּנַס, יוֹצִיא:
<b style="color: gray;">רע"ב</b> <b>מצוה בגדול ליבם</b>. דדרשינן ולקחה לו לאשה ויבמה והיה הבכור, המיבם יהא בכור. {לג} אשר תלד, ואותה יבמה תהא ראויה לילד, פרט לאילונית. יקום הבכור {לד} היבם על שם אחיו לנחול אותו, ולא יחלקו אחיו עמו: <b>הנטען על אשת איש</b>. החשוד על אשת איש {לה}: <b>והוציאוה</b>. ב''ד מתחת בעלה, בשביל זה שאסרה עליו, והלך זה ונשאה: <b>יוציא</b>. דמדאורייתא אסורה נמי לו כמו שאסורה לבעל, כדדרשינן מנטמאה נטמאה ב' פעמים, אחד לבעל ואחד לבועל. ודוקא הנטען על אשת איש, אבל נטען על הפנויה, נראה דמצוה לכנוס, כדאשכחן גבי אונס (דברים כ''ב) ולו תהיה לאשה:
<b style="color: gray;">תוי"ט</b>
{לג} <b>וילפינן</b> בגמרא מדכתיב כי ישבו אחים יחדיו הוקשה ישיבת אחים זל''ז לענין יבום ואם קדם הקטן זכה. ומש''ה בכור נמי לאו דוקא ואם אין שם בכור הגדול שבאחין כו' והיינו דתנן מצוה בגדול וקרי ליה בכור שאינו נוטל בראוי כבכור. ועתוי''ט: {לד} <b>מפרש</b> בגמרא מגזרה שוה דנאמר כאן יקום על שם אחיו ונאמר להלן על שם אחיהם יקראו בנחלתם אע''ג דבכל התורה אין מקרא יוצא מידי פשוטו הכא אתי ג''ש ואפקתיה לגמרי דאין צריך לקרות לבנו בשם אחיו כלל. ועתוי''ט: {לה} <b>כלומר</b> שטוענין עליו דברי לעז. רש''י: {לו} <b>ואם</b> כנס. דעת הרשב''א שאפילו לא כנס בנשואין אלא שקידש אין מוציאין מתחת ידו שכל הצריכה גט מוציאין קרינן ביה ואין מוציאין בדיעבד. ויש חולקין: {לז} <b>אין</b> מוציאין דברננה לא מפקי אשה מתותי בעלה דכתיב דרכיה דרכי נועם כו' ולאו דוקא רננה אלא אפילו בא על השפחה ועל הנכרית בודאי. ובתוספתא קתני לה בהדיא. נ''י:
<h3>פרק ב - משנה ט</h3>
הַמֵּבִיא גֵט מִמְּדִינַת הַיָּם, וְאָמַר בְּפָנַי נִכְתַּב וּבְפָנַי נֶחְתַּם, לֹא יִשָּׂא אֶת אִשְׁתּוֹ. מֵת, הֲרַגְתִּיו, הֲרַגְנוּהוּ, לֹא יִשָּׂא אֶת אִשְׁתּוֹ רַבִּי יְהוּדָה אוֹמֵר, הֲרַגְתִּיו, לֹא תִנָּשֵׂא אִשְׁתּוֹ. הֲרַגְנוּהוּ, תִּנָּשֵׂא אִשְׁתּוֹ:
<b style="color: gray;">רע"ב</b> <b>המביא גט ממדינת הים</b>. צריך שיאמר בפני נכתב ובפני נחתם. וטעמא מפורש בגיטין, למר משום שאין בקיאין לשמה, ולמר שאין עדים מצויין לקיימו: <b>לא ישא את אשתו</b>. משום דאדבוריה סמכינן {לח}: <b>מת הרגתיו וכו'</b>. הואיל ועל עדותו נישאת, איכא לזות שפתים, שמא עיניו נתן בה והעיד עדות שקר עליה. אבל תנשא לאחר, דאשה נישאת בעד אחד {לט}: <b>ר''י אומר הרגתיו לא תנשא אשתו</b>. בעדותו אפילו לאחר, מפני שהוא רשע והתורה אמרה אל תשת רשע עד. ואין הלכה כר''י. דקיי''ל אין אדם משים עצמו רשע, דאדם קרוב אצל עצמו. ומהימנינן ליה שנהרג, אבל לא מהימנינן ליה במאי דאמר שהוא הרגו. והלכך אפילו כי אמר הרגתיו תנשא אשתו: <b>הרגנוהו תנשא אשתו</b>. מפורש בגמרא, באומר אני הייתי עם הורגיו {מ} אבל אני לא הרגתיו:
<b style="color: gray;">תוי"ט</b>
{לח} <b>וא''ת</b> מ''ש מאותן נשים שאין נאמנות לומר מת בעלה ואעפ''כ נאמנות להביא את גיטה כו' משום דאיכא כתבא, י''ל דהתם כיון דמשום איבה בלחוד הוא דחיישינן לא מעיילא נפשה לשקורי כיון דאפשר דאתי בעלה ומכחיש לה חיישה ומרתתה אבל הכא דחיישינן שמא יצרו תקפו משקר ודאי כיון דעליה סמכינן. נ''י: {לט} <b>לקמן</b> בריש פ''י ושם מפורש טעמא: {מ} <b>דאע''ג</b> דאמר הרגנוהו נעשה כאומר אני הייתי עם הורגיו. תו':
<h3>פרק ב - משנה י</h3>
הֶחָכָם שֶׁאָסַר אֶת הָאִשָּׁה בְּנֶדֶר עַל בַּעְלָהּ, הֲרֵי זֶה לֹא יִשָּׂאֶנָּה. מֵאֲנָה, אוֹ שֶׁחָלְצָה בְפָנָיו, יִשָּׂאֶנָּה. מִפְנֵי שֶׁהוּא בֵית דִּין. וְכֻלָּן שֶׁהָיוּ {מב} לָהֶם נָשִׁים, וָמֵתוּ {מג}, מֻתָּרוֹת לִנָּשֵׂא לָהֶם. וְכֻלָּן שֶׁנִּשְּׂאוּ לַאֲחֵרִים וְנִתְגָּרְשׁוּ אוֹ שֶׁנִּתְאַלְמְנוּ, מֻתָּרוֹת לִנָּשֵׂא לָהֶן. וְכֻלָּן מֻתָּרוֹת לִבְנֵיהֶם {מה} אוֹ לַאֲחֵיהֶן:
<b style="color: gray;">רע"ב</b> <b>בנדר</b>. שנדרה הנאה מבעלה ולא הפר לה, ובאת לחכם להתיר לה ולא מצא פתח לחרטה: <b>לא ישאנה</b>. משום חשד: <b>שהוא בית דין</b>. כלומר, מיאון או חליצה לא עשה חכם זה ביחידי, משום דקיי''ל חליצה ומיאונים בשנים ושלשה {מא} לא חשידי. אבל היתר נדרים ביחיד מומחה: <b>וכולן</b>. החכם והמביא גט והמעיד על האשה להשיאה, דתנן בהו לא יכנוס, אם היה להן נשים בשעת מעשה, ומתו אח''כ, מותרות להנשא להם דהשתא ליכא חשד: <b>וכולן</b>. הנשים הללו: <b>שנישאו לאחרים</b>. כשאסרה החכם או כשהעיד העד שמת בעלה, ומתו הבעלים השניים: <b>מותרות לינשא</b>. לחכם ולעד {מד} ולמביא גט: <b>וכולן מותרות לבניהם ולאחיהן</b>. של אלו המתירים אותן. ואינן אסורות אלא להם לבדם, דאין אדם חוטא בשביל בנו או בשביל אחיו. וכל הני דאמרינן לא יכנוס, אם כנס אינו מוציא, {מו} חוץ מהנטען על אשת איש שאם הוציאוה בית דין מתחת בעלה בעדים וראיה ברורה, {מז} אפילו אם כנס יוציא. ואם באו עדי דבר מכוער בלבד, כגון שראו אדם יוצא והיא חוגרת בסינר או אדם יוצא והיא עומדת מעל המטה וכיוצא בזה, אם כנס לא יוציא. ואם לאחר שבאו עדי דבר מכוער יצא קלא דלא פסיק, שעמד הקול יום וחצי, אם כנס יוציא, אלא אם כן היו לו בנים ממנה {מח} שאז אינו מוציא, כדי שלא להוציא לעז על בניו:
<b style="color: gray;">תוי"ט</b>
{מא} <b>בגמרא</b> מפרש דהא דקתני מפני שהוא ב''ד לא דתלתא מהימני הא תרי לא דתרי נמי מהימני אלא אשמעינן דאין מיאון פחות מג' לאפוקי ממ''ד בפ''ק דסנהדרין מיאון בב'. ולפ''ז צ''ל בהר''ב דקיי''ל כו' בג'. ועתוי''ט: {מב} <b>שהיו</b> כו'. דלא לישא את זו נתכוין. רש''י: {מג} <b>ומתו</b>. דאלו נתגרשו והבעלים גרמו הגרושין אסורות כדאיתא בגמרא: {מד} <b>מפרש</b> בש''ס דלעד המעיד על בעלה שמת לא תנשא אלא כשנתגרשה אבל כי נתאלמנה קיי''ל דהויא קטלנית ואסורה לינשא: {מה} <b>לבניהם</b>. כ''ש לאביהן דמותרים דלא חיישינן שמא יזנה מתיר זה עמה משום שהבן בוש מאביו: {מו} <b>ובעד</b> אחד שאמר מת צ''ל' בהיתה אומרת ברי לי שמת. דאלת''ה היא קיימת באשם תלוי שהרי ספק הוא לה. גמרא כתובות דף כ''ב ולקמן פט''ו מ''ה: {מז} <b>דאז</b> נאסרה על הבועל מדאורייתא משא''כ בכולהו וה''ט דאם באו עידי כיעור בלבד שאם כנס לא יוציא שלא נאסרה לבועל ואפילו בהדי קלא דלא פסיק: {מח} <b>נראין</b> דבריו כדברי הרי''ף והר''מ דבנטען קאמרי ולא כפירש''י דמפרש שיש לה בנים מבעלה הראשון:
<h2>פרק ג</h2>
<h3>פרק ג - משנה א</h3>
אַרְבָּעָה אַחִין {א} שְׁנַיִם מֵהֶן נְשׂוּאִים שְׁתֵּי אֲחָיוֹת {ב} וּמֵתוּ הַנְּשׂוּאִים אֶת הָאֲחָיוֹת, הֲרֵי אֵלּוּ חוֹלְצוֹת וְלֹא מִתְיַבְּמוֹת. וְאִם קָדְמוּ וְכָנְסוּ, יוֹצִיאוּ. רַבִּי אֱלִיעֶזֶר אוֹמֵר, בֵּית שַׁמַּאי אוֹמְרִים יְקַיְּמוּ, וּבֵית הִלֵּל אוֹמְרִים יוֹצִיאוּ:
<b style="color: gray;">רע"ב</b> <b>ארבעה אחין</b>. חולצות ולא מתיבמות. דכיון דתרווייהו זקוקין להאי ולהאי, קמא דמיבם פגע באחות זקוקתו דהויא כאשתו {ג}: <b>ב''ש אומרים יקיימו ובית הלל אומרים יוציאו</b>. בגמרא מפכינן לה, בש''א יוציאו ובה''א יקיימו. דבכל מקום ב''ש לחומרא וב''ה לקולא חוץ מהמקומות הידועים מקולי בית שמאי ומחומרי בית הלל, והכי אמרינן בעלמא, ב''ש במקום ב''ה אינה משנה, כלומר, כל היכא דאשכחן במשנה בית שמאי מקילין, וב''ה הוא שדרכן להקל ונמצאו עתה בית שמאי עומדים במקום בית הלל, אינה משנה ומשבשתא היא וצריך להפכה, אלא אם כן היא מהמשניות הידועות שהם מקולי בית שמאי ומחומרי בית הלל. ובמסכת עדיות מני לה בשם רבי אליעזר מקולי בית שמאי ומחומרי בית הלל:
<b style="color: gray;">תוי"ט</b>
{א} <b>ארבעה</b> אחין. לא מבעיא ג' אחין ב' מהן נשואים ב' אחיות ומתו דתרוייהו עליה רמיא וזיקתו חמורה כו' אלא אפילו ד' דנפלי קמי תרי אחי דלא אלימא זיקתא דקמא דמיבם דמצינו למימר האיך היא דרמיא עליה ואחותה על אחיו אפ''ה אסירי. רש''י: {ב} <b>ב'</b> אחיות. או אשה ובתה או אשה ובת בתה וכיוצא בו. ענין הדברים שהם ב' נשים שהאחד מהן ערוה עם האחרת וא''א לישא שתיהן משום ערוה. הר''מ. ונקט אחיות משום דמינייהו ילפינן (ערפ''ק בהר''ב): {ג} <b>ול''ל</b> דכי חליץ חד לחד דליבם אידך לאידך דכל יבמה שנאסרה שעה אחת על יבמה הרי היא כאשת אח שיש לו בנים ואסורה לעולם ולא דמי למ''ז פ''ב דהתם לאו יבמה היא. ועתוי''ט:
<h3>פרק ג - משנה ב</h3>
הָיְתָה אַחַת {ד} מֵהֶן אֲסוּרָה עַל הָאֶחָד אִסּוּר עֶרְוָה, אָסוּר בָּהּ וּמֻתָּר בָּאֲחוֹתָהּ, וְהַשֵּׁנִי אָסוּר בִּשְׁתֵּיהֶן {ה} אִסּוּר מִצְוָה {ו} וְאִסּוּר קְדֻשָּׁה, חוֹלֶצֶת וְלֹא מִתְיַבֶּמֶת:
<b style="color: gray;">רע"ב</b> <b>איסור ערוה</b>. כגון חמותו ואם חמותו: <b>ומותר באחותה</b>. דלאו אחות זקוקתו היא, דערוה לא רמיא קמיה ליבומי: <b>איסור מצוה</b>. רמיא קמיה מדאורייתא, הילכך אסור באחותה, דאחות זקוקתו היא:
<b style="color: gray;">תוי"ט</b>
{ד} <b>אחת</b> כו'. בגמרא, הא תני חדא זימנא, במ''ג פ''ב אחותה שהיא יבמתה כו', ומשני צריכא דאי מהתם משום דליכא למיגזר משום שני דהתם ליכא אלא חד אחא אבל הכא דאיכא למיגזר דילמא שני אתי לייבומי כאחיו אימא לגזור, קמ''ל. ואי מהכא משום דאיכא שני ולא מיבם קא מוכח דאחות זקוקתו אסורה ולא אתי למשרי בעלמא אלא ידעינן מדהאי מיבם והאי לא מיבם דטעמא משום דערוה לא רמיא קמיה אבל היכא דליכא אלא חד אחא אימא לגזור דלמא אתי למשרי אחות זקוקתו בעלמא. צריכא: {ה} <b>אסור</b> בשתיהן. מוקי בגמרא כגון דנפלה הך דאינה חמות ברישא דכי נפלה החמות ברישא ואזל חתן ויבם הך דאינה חמות הויא חמות לגבי אידך יבמה שהותרה ונאסרה וחזרה והותרה דחחזור להתירה הראשון ועתוי''ט: {ו} <b>איסור</b> מצוה. בגמרא הא תנינא חדא זימנא במ''ג פ''ב איסור מצוה כו'. ומשני התם איסור מצוה לחודא הכא איסור מצוה ואהותה סד''א משום מצוה עבוד רבנן שתתקיים מצות יבום ולא העמידו איסור זיקה דמדבריהם לאסור את אחותה היכא דהויא עליו איסור מצוה קמ''ל:
<h3>פרק ג - משנה ג</h3>
הָיְתָה אַחַת {ז} מֵהֶן אֲסוּרָה עַל זֶה אִסּוּר עֶרְוָה, וְהַשְּׁנִיָּה אֲסוּרָה עַל זֶה אִסּוּר עֶרְוָה, הָאֲסוּרָה לָזֶה מֻתֶּרֶת לָזֶה, וְהָאֲסוּרָה לָזֶה מֻתֶּרֶת לָזֶה. וְזוֹ {ח} הִיא שֶׁאָמְרוּ, אֲחוֹתָהּ כְּשֶׁהִיא יְבִמְתָּהּ, אוֹ חוֹלֶצֶת אוֹ מִתְיַבֶּמֶת:
<b style="color: gray;">רע"ב</b> <b>אחותה כשהיא יבמתה</b>. אחותה של ערוה כשהיא יבמתה אשת אחי בעלה, כשנופלת עמה ליבום: <b>או חולצת או מתיבמת</b>. דלאו אחות זקוקתו, היא דערוה לא רמיא קמיה:
<b style="color: gray;">תוי"ט</b>
{ז} <b>אחת</b>. בגמרא הא תו למ''ל היינו הך מה לי לחד מה לי לתרי. צריכא. דאי אשמועינן התם משום דאיכא שני דמוכח אבל הכא דליכא שני דקמוכח שהרי שתיהן מתייבמות ואתו למשרי אחות זקוקה ואימא לא ליבמן קמ''ל ואי אשמועינן הכא אדרבא תרוייהו מוכחי אהדדי שזה לא יוכל לישא את האחרת. וכן זה. מוכח מלתא שזו אסורה ע''ז וזו ע''ז לפיכך ליכא אחות זקוקה אבל אידך לא צריכא: {ח} <b>וזו</b> כו'. גמרא זו למעוטי איסור מצוה לזה ואיסור מצוה לזה. וצריכא דמ''ד כי לא אמרינן אוקי איסור מצוה במקום איסור ערוה להתיבם אחותה היכא דאין איסור מצוה אלא באחת ולשני שתיהן זקוקות דאיכא למגזר משום שני אבל היכא דליכא למיגזר משום שני אימא להאי אוקימנא איסור מצוה במקום איסור ערוה וכן להאי יליבמו קמ''ל. ואתי נמי שפיר דלא תני וזו כו' במתניתין דלעיל דא''כ לא אתי למעוטי מידי דאיסור מצוה בהדיא קתני לה התם. תוי''מ:
<h3>פרק ג - משנה ד</h3>
שְׁלשָׁה אַחִין, שְׁנַיִם מֵהֶן נְשׂוּאִין שְׁתֵּי אֲחָיוֹת, אוֹ אִשָּׁה וּבִתָּה {ט} אוֹ אִשָּׁה וּבַת בִּתָּהּ, אוֹ אִשָּׁה וּבַת בְּנָהּ, הֲרֵי {י} אֵלּוּ חוֹלְצוֹת וְלֹא מִתְיַבְּמוֹת. וְרַבִּי שִׁמְעוֹן פוֹטֵר. הָיְתָה אַחַת {יב} מֵהֶן אֲסוּרָה עָלָיו אִסּוּר עֶרְוָה, אָסוּר בָּה וּמֻתָּר בַּאֲחוֹתָהּ. אִסוּר מִצְוָה אוֹ אִסּוּר קְדֻשָּׁה, חוֹלְצוֹת וְלֹא מִתְיַבְּמוֹת {יג}:
<b style="color: gray;">רע"ב</b> <b>ור''ש פוטר</b>. טעמא דר''ש, דכתיב (ויקרא י''ח) ואשה אל אחותה לא תקח לצרור, בשעה שנעשו צרות זו לזו, {יא} כגון הכא ששתיהן זקוקות לו ליבום, לא יהא לך לקוחין לא בזו ולא בזו. ואין הלכה כרבי שמעון:
<b style="color: gray;">תוי"ט</b>
{ט} <b>אשה</b> ובתה. דהני שכיח טפי שיהיו נשואות לשני אחין מבתו ובת בתו השנויות בתחלה בריש מכילתין להכי נקסינהו. וה''ה לכל העריות. והא דפריש להו תנא הכא נ''ל דמשום ר''ש נקטיה דלא תימא דוקא באשה אל אחותה פליג דמינה יליף ובשאר עריות מודה דכולה מתניתין משום דר''ש נקמה: {י} <b>הרי</b> כו' דס''ל יש זיקה. לפיכך חולצות מדאורייתא ולא מתייבמות מדרבנן. נ''י: {יא} <b>היינו</b> כשנפלו לפני אח אחד דנעשו צרות דכשנפלו לפני ב' יבמין לא פליג וה''מ דלא פליג בד' אחין לעיל. תוספ' והר''מ: {יב} <b>אחת</b> כו'. מפרש בגמרא דמשום ר''ש קתני לה דמ''ד הואיל וס''ל דיוקא דאורייתא לגזור באחת מהן ערוה משום אחיות דעלמא ולא ליבם, לאחותה של הערוה קמ''ל. {יג} חולצת פריך בגמרא הא אמר ר''ש דזיקה דאורייתא ולפטור בלא חליצה כו' ומשני גזירה משום דהאי איסור מצוה דעלמא שאינה אחות ערוה דאתו לפטור נמי בלא חליצה שיאמרו דאיסור מצוה הוי כערוה ויוצאת בלא חליצה ובאחותה דאיסור מצוה נמי גזרו לחלוץ. ואע''ג דבערוה לא גזרו משום אחותה שאני ערוה דכ''ע גמירי לה וידעו דלא רמיא קמיה ואחותה לאו אחות זקוקתו היא ולא אתי למשרי בעלמא. אבל ערוה דנעשות צרות לר''ש לאו כ''ע גמירי לה ואי אתיא ומפקא בלא חליצה אתי נמי למיפק אחותה שהוא א''מ בלא חליצה ונפיק מינה חורבא לאיסור מצוה דעלמא:
<h3>פרק ג - משנה ה</h3>
שְׁלשָׁה אַחִין, שְׁנַיִם מֵהֶם נְשׂוּאִים שְׁתֵּי אֲחָיוֹת, וְאֶחָד מֻפְנֶה, מֵת אֶחָד מִבַּעֲלֵי אֲחָיוֹת, וְעָשָׂה בָהּ מֻפְנֶה מַאֲמָר, וְאַחַר כָּךְ מֵת אָחִיו הַשֵּׁנִי, בֵּית שַׁמַּאי אוֹמְרִים, אִשְׁתּוֹ עִמּוֹ, וְהַלָּה תֵצֵא מִשּׁוּם אֲחוֹת אִשָּׁה. וּבֵית הִלֵּל אוֹמְרִים, מוֹצִיא אֶת אִשְׁתּוֹ בְּגֵט וּבַחֲלִיצָה, וְאֵשֶׁת אָחִיו בַּחֲלִיצָה. זוֹ הִיא {יז} שֶׁאָמְרוּ, אוֹי לוֹ {יח} עַל אִשְׁתּוֹ וְאוֹי לוֹ עַל אֵשֶׁת אָחִיו:
<b style="color: gray;">רע"ב</b> <b>ואחד מופנה</b>. בלא אשה: {יד}: <b>אשתו עמו</b>. דקסברי בית שמאי בעלת מאמר היא חשובה ככנוסה, {טו} וכשנפלה אחותה לאחר כן לא מתסרה משום אחות זקוקה: <b>והלה תצא</b>. אף מן החליצה. {טז} משום אחות אשה: <b>מוציא אשתו בגט</b>. דלא אלים מאמר לשויה ככנוסה, וזו אוסרתה משום אחות זקוקה. וצריכה גט מפני המאמר דהוי קדושין במקצת ולא פקעי קדושין בלא גט, וצריכה חליצה דהואיל ולא הוי מאמר קדושין גמורין עדיין זקוקתו היא וצריכה חליצה לזיקתה. וברישא יהיב לה גיטא, והדר חליץ לה. וכן הלכה:
<b style="color: gray;">תוי"ט</b>
{יד} <b>וה''ה</b> בנשוי נכרית אלא לאשמועינן דסגי ליה נמי במופנה דאלו במתניתין אחרינא לא סגי ליה במופנה. נ''י: {טו} <b>ולשון</b> רש''י ככנוסה דמיא. וכתבו והתוספ' דלב''ש אפילו מדאורייתא: {טז} <b>לפי</b> שהמאמר דוחה לאחותה דחייה גמורה. וה''מ ביבמה דחזיא לכולהו מילי דיבמה להתיבם ולחלוץ כי הכא הלכך חזיא, למקצתייהו למאמר לדחות אחותה דחייה גמורה אבל בר''פ דקודם שיעשה מאמר כבר נפלו שתיהן ולא חזיין לכולהו מילי דיבמה דהא לא מצי ליבומי הלכך למקצתה למאמר נמי לא חזיא שתדחה את אחותה דחייה גמורה ומש''ה תנן התם בש''א יקיימו דוקא בדיעבד אבל לכתחלה לא מצי חד לעשות מאמר ותדחה אחותה והלה יכניסנה משום דלא חזיא לכולהו לא חזיא למקצתה כמפורש בגמרא: {יז} <b>זו</b> היא כו'. למעט הך דר' יהושע דבמ''ז פי''ג דקאמר נמי אוי לו כו' אלא אי כר''נ אי כר''מ דפליגי התם. גמרא: {יח} <b>אוי</b> לו כו'. כלומר ראוי לו להצטער שהפסיד אשתו בלא פשיעתו ומש''ה בשאר דוכתי בפ''ד ובפי''ד דתני נמי תצא אשתו כו' לא קתני אוי לו משום דבהנהו איהו דאפסיד אנפשיה דפשע שהכניס עצמו בספק. תוספ':
<h3>פרק ג - משנה ו</h3>
שְׁלֹשָה אַחִין, שְׁנַיִם מֵהֶן נְשׂוּאִים שְׁתֵּי אֲחָיוֹת, וְאֶחָד נָשׂוּי נָכְרִית, מֵת אֶחָד מִבַּעֲלֵי אֲחָיוֹת, וְכָנַס נָשׂוּי נָכְרִית אֶת אִשְׁתּוֹ, וָמֵת, הָרִאשׁוֹנָה {יט} יוֹצְאָה מִשּׁוּם אֲחוֹת אִשָּׁה, וּשְׁנִיָּה מִשּׁוּם צָרָתָהּ. עָשָׂה בָהּ מַאֲמָר, וָמֵת, נָכְרִית חוֹלֶצֶת וְלֹא מִתְיַבֶּמֶת. שְׁלֹשָה אַחִים, שְׁנַיִם מֵהֶם נְשׂוּאִים שְׁתֵּי אֲחָיוֹת, וְאֶחָד נָשׂוּי נָכְרִית, מֵת הַנָּשׂוּי נָכְרִית, וְכָנַס אֶחָד מִבַּעֲלֵי אֲחָיוֹת אֶת אִשְׁתּוֹ, וָמֵת, הָרִאשׁוֹנָה {כא} יוֹצְאָה מִשּׁוּם אֲחוֹת אִשָּׁה, וּשְׁנִיָּה מִשּׁוּם צָרָתָהּ. עָשָׂה בָה מַאֲמָר, וָמֵת, נָכְרִית חוֹלֶצֶת וְלֹא מִתְיַבֶּמֶת:
<b style="color: gray;">רע"ב</b> <b>נכרית</b>. שאינה קרובה לא לזו ולא לזו: <b>נכרית חולצת ולא מתיבמת</b>. הוא דין אע''ג דלא עשה בה מאמר, ומת, נכרית מחלץ חלצה יבומי לא מיבמה, דהויא לה צרת אחות אשה בזיקה. והאי דקתני מאמר, לאפוקי מדבית שמאי דאמרי מאמר קונה קנין גמור ואפילו חליצה נמי לא תיבעי, קמ''ל דצריכה חליצה {כ}:
<b style="color: gray;">תוי"ט</b>
{יט} <b>הראשונה</b>. לנפילה. רש''י: {כ} <b>ותמהו</b> התוספ' דהרי כבר תני לאפוקי מב''ש וי''ל דאי לאו משנה יתירה הוה דייקינן מתניתין כפשטא דמשמע דוקא עשה בה מאמר: {כא} <b>הראשונה</b>. לנשואין. רש''י והתוספ' גרסו השנייה:
<h3>פרק ג - משנה ז</h3>
שְׁלשָׁה אַחִים, שְׁנַיִם מֵהֶן נְשׂוּאִים שְׁתֵּי אֲחָיוֹת, וְאֶחָד נָשׂוּי נָכְרִית, מֵת אֶחָד מִבַּעֲלֵי אֲחָיוֹת, וְכָנַס נָשׂוּי נָכְרִית אֶת אִשְׁתּוֹ, וּמֵתָה אִשְׁתּוֹ שֶׁל שֵׁנִי, וְאַחַר כָּךְ מֵת נָשׂוּי נָכְרִית, הֲרֵי זוֹ אֲסוּרָה עָלָיו עוֹלָמִית, הוֹאִיל וְנֶאֶסְרָה עָלָיו שָׁעָה אֶחָת. שְׁלשָׁה אַחִים, שְׁנַיִם מֵהֶן נְשׂוּאִין שְׁתֵּי אֲחָיוֹת, וְאֶחָד נָשׂוּי נָכְרִית, גֵּרֵשׁ אֶחָד מִבַּעֲלֵי אֲחָיוֹת אֶת אִשְׁתּוֹ, וּמֵת {כג} נָשׂוּי נָכְרִית, וּכְנָסָהּ הַמְגָרֵשׁ, וָמֵת, זוֹ הִיא שֶׁאָמְרוּ, וְכֻלָּן שֶׁמֵּתוּ אוֹ נִתְגָּרְשׁוּ, צָרוֹתֵיהֶן מֻתָּרוֹת:
<b style="color: gray;">רע"ב</b> <b>שעה אחת</b>. בנפילה ראשונה כשנפלה מאחיו הראשון, שאז היתה אשתו קיימת והיתה זאת אסורה עליו כאשת אח שיש לו בנים. וצרתה הנכרית לא אתפרש דינה, ומסתברא דחולצת ולא מתיבמת {כב}:
<b style="color: gray;">תוי"ט</b>
{כב} <b>ומהר''מ</b> למד כן שכתב לפי שאני מסופק אם אסורה משום ערוה ותהיה צרתה פטורה מן החליצה כו' או אסורה עליו מדרבנן כו' והיא כמו שנייה וצרת שנייה או חולצת או מתייבמת ולפיכך תחלוץ להחמיר. תוי''ט. ובחבורו חזר בו ופסק בפשיטות דהיא וצרתה פטורות מן החליצה כו' והוא מבואר בגמרא דכל יבמה שאיני קורא בה בשעת נפילה כו' הרי היא כאשת אח שיש לה בנים וכ''כ כל הפוסקים להלכה מרווחת. ת''ח: {כג} <b>גירש</b> כו' ומת כו'. וקשה דבריש פ''א תנן וכולן שגירשו מותרין ואלו הכא טעמא שגירש ואח''כ מת נשוי נכרית אבל מת ואח''כ גירש לא הותרה לפי שקודם שגירשה היתה זקוקם לב' אחיו נשואין ב' אחות והו''ל צרת אחות אשה בזיקה והלכך אסורה עליו עולמית. ותירץ הרי''ף דהתם גבי ערוה כגון דגרשה מקמי דנפלה לה קמי יבמה מהני בה גירושין דכי נפלה צרה קמי יבם בהתירא נפלה קמיה אבל הכא גבי נכרית כיון דבשעת נפילה באיסור זיקה נפלה קמיה לא מהני בה גירושין ולא מידי וכתבו התוספ' וא''ת והאיך כנסה המגרש והא הו''ל צרת אחות אשה בזיקה וי''ל דלא חשב צרת אחות אשה בזיקה אלא כשמת אחיו ונפלו שתיהן לפניו אבל כשחי לא. ועתוי''ט שהביא דעות הפוסקים אי בעינן כנסה דוקא או אפילו לא כנסה:
<h3>פרק ג - משנה ח</h3>
וְכֻלָּן שֶׁהָיוּ בָהֶן קִדּוּשִׁין אוֹ גֵרוּשִׁין בְּסָפֵק, הֲרֵי אֵלּוּ צָרוֹת חוֹלְצוֹת וְלֹא מִתְיַבְּמוֹת. כֵּיצַד סְפֵק קִדּוּשִׁין, זָרַק לָהּ קִדּוּשִׁין, סָפֵק קָרוֹב לוֹ סָפֵק קָרוֹב לָהּ, זֶהוּ סְפֵק קִדּוּשִׁין {כה} סְפֵק גֵּרוּשִׁין {כו} כָּתַב בִּכְתַב יָדוֹ וְאֵין עָלָיו עֵדִים, יֵשׁ עָלָיו עֵדִים וְאֵין בּוֹ זְמָן, יֶשׁ בּוֹ זְמָן וְאֵין בּוֹ אֶלָּא עֵד אֶחָד, זֶהוּ סְפֵק גֵּרוּשִׁין:
<b style="color: gray;">רע"ב</b> <b>וכולן</b>. ט''ו עריות, שהיו בהן לאחיו קדושי ספק או גירושי ספק, דהויא ספק צרת ערוה: <b>חולצת</b>. ולא מפטרה בלא כלום, דדילמא לאו צרת ערוה היא: <b>ספק קרוב לו</b>. שהיו ח' אמות מצומצמות ביניהן ברשות הרבים, {כד} וד' אמות של אדם קונות לו שם, וזרקו ספק בארבע אמותיו ספק בארבע אמותיה:
<b style="color: gray;">תוי"ט</b>
{כד} <b>למאי</b> דפירש הר''ב במ''ד פ''א דב''מ דד' אמות ברה''ר (ועיין פ''ד דפאה מ''ג בהר''ב) לא תקינו הא דקאמר הכא ברה''ר לאו דוקא אלא בסימטא או בצדי רה''ר וקרו ליה רה''ר לפי שאינו רה''י. הר''נ: {כה} <b>זהו</b> כו'. למעוטי זמן דליכא בקדושין כמבואר בגמרא ומספקא לר''י כתב בכתב ידו ואין עליו עדים אי מהני בקדושין או לא דכיון דאין צריך זמן מה לנו אם אין עליו עדים. תוספ': {כו} <b>גירושין</b> כו'. הני גיטין פסולים הם ואם נשאת הולד כשר כדתנן במאן דאמר פרק ט' דגיטין והיינו טעמא דחולצת צרתה כיון דגיטא הוא דאם נשאת הולד כשר ולא מתייבמת כיון דלאו גיטא מעליא הוא הלכך אי שרית ליה אמרי אינשי צרת ערוה מתיבמת וספק גירושין דקתני לאו דוקא דהא ודאי כשר מדאורייתא ופסול ודאי מדרבנן. נ''י. וזהו דגירושין לאו דוקא דלא אתי למעוטי מידי דכל שיש בקדושין יש בגירושין אלא אגב קדושין נקט. גמרא:
<h3>פרק ג - משנה ט</h3>
שְׁלשָה אַחִין נְשׂוּאִין {כז} שָׁלשׁ נָכְרִיוֹת, וּמֵת אַחַד מֵהֶן, וְעָשָׂה בָהּ הַשֵּׁנִי מַאֲמָר, וָמֵת, הֲרֵי אֵלּוּ חוֹלְצוֹת וְלֹא מִתְיַבְּמוֹת, שֶׁנֶאֱמַר, (דברים כה) וּמֵת אַחַד מֵהֶם, יְבָמָהּ יָבֹא עָלֶיהָ, שֶׁעָלֶיהָ זִקַּת יָבָם אֶחָד, וְלֹא שֶׁעָלֶיהָ זִקַּת שְׁנֵי יְבָמִין. רַבִּי שִׁמְעוֹן אוֹמֵר, מְיַבֵּם לְאֵיזוֹ שֶׁיִּרְצֶה, וְחוֹלֵץ לַשְּׁנִיָּה. שְׁנֵי אַחִין נְשׂוּאִין לִשְׁתֵּי אֲחָיוֹת, וּמֵת אַחַד מֵהֶן, וְאַחַר כָּךְ מֵתָה אִשְׁתּוֹ שֶׁל שֵׁנִי, הֲרֵי זוֹ אֲסוּרָה עָלָיו עוֹלָמִית, הוֹאִיל וְנֶאֶסְרָה עָלָיו שָׁעָה אֶחָת:
<b style="color: gray;">רע"ב</b> <b>זיקת שני יבמין</b>. דכל זמן שלא כנסה זה עדיין זיקת ראשון עליו, ונתוספה עליו זיקת שני בשביל המאמר, וכשמת נותרו עליה זיקת שני יבמין: <b>ר''ש אומר וכו'</b>. דקסבר מספקא לן אי מאמר קונה לגמרי או לא קני כלל, לכך מיבם לאיזו שירצה, דאי מאמר קני לא הוי עלה אלא זיקת שני, ואי מאמר לא קני לא הוי עלה אלא זיקת הראשון: <b>וחולץ לשניה</b>. דחדא לא מפטרה בביאת אידך, דדלמא מאמר לא קני והוו שתי יבמות הבאות מב' בתים. ויבומי תרווייהו לא, דדילמא מאמר קני והוו ב' יבמות הבאות מבית אחד. ואין הלכה כרבי שמעון. ואע''ג דאמרינן במתניתין דזיקת שני יבמין דאורייתא מקרא דיבמה יבא עליה, בגמרא מוכח דזיקת שני יבמין דרבנן היא, גזירה שמא יאמרו שתי יבמות הבאות מבית אחד מתיבמות {כח}:
<b style="color: gray;">תוי"ט</b>
{כז} <b>נשואין</b>. ה''מ למנקט ואחד מופנה. תוספ': {כח} <b>דתנן</b> במי''ח פ''ד דאחת פוטרת כולן ואי שרית ליה ה''א לחלוץ לבעל זיקת ב' יבמין וליבם לאידך חיישינן דלמא בשתי יבמות הבאות מבית אחד אתי נמי לחלוץ ברישא והדר ליבומי והא קאי עלה בלא יבנה כיון שלא בנה שוב לא יבנה. גמרא:
<h3>פרק ג - משנה י</h3>
שְׁנַיִם שֶׁקִדְּשׁוּ שְׁתֵּי נָשִׁים, וּבִשְׁעַת כְּנִיסָתָן לַחֻפָּה הֶחֱלִיפוּ {כט} אֶת שֶׁל זֶה לָזֶה, וְאֶת שֶׁל זֶה לָזֶה, הֲרֵי אֵלּוּ חַיָּבִים מִשּׁוּם אֵשֶׁת אִישׁ. הָיוּ אַחִין, מִשּׁוּם אֵשֶׁת אָח. וְאִם הָיוּ אֲחָיוֹת, מִשּׁוּם אִשָּׁה אֶל אֲחוֹתָהּ. וְאִם הָיוּ נִדּוֹת, מִשּׁוּם נִדָּה. וּמַפְרִישִׁין אוֹתָן שְׁלשָׁה חֳדָשִׁים, שֶׁמָּא מְעֻבָּרוֹת הֵן. וְאִם הָיוּ קְטַנּוֹת שֶׁאֵינָן רְאוּיוֹת לֵילֵד, מַחֲזִירִין אוֹתָן מִיָּד. וְאִם הָיוּ כֹהֲנוֹת, נִפְסְלוּ מִן הַתְּרוּמָה:
<b style="color: gray;">רע"ב</b> <b>היו אחין</b>. אף משום אשת אח וכו'. אע''ג דקיי''ל אין איסור חל על איסור, אית ליה להאי תנא דבאיסור כולל ואיסור מוסיף ואיסור בת אחת כי הכא, {ל} איסור חל על איסור, וחייב להביא קרבן על כל איסור ואיסור: <b>ומפרישין אותן</b>. שלא לחזור לבעליהן: <b>שמא מעוברות הן</b>. והולדות ממזרים, ובעינן הבחנה בין זרע כשר לזרע פסול שלא יתלו העוברים בבעליהן: <b>ואם היו כהנות</b>. בנות כהנים {לא}: <b>נפסלו מתרומה</b>. מלאכול בתרומת בית אביה אפילו אחר מיתת בעלה, ואע''פ שנאנסה:
<b style="color: gray;">תוי"ט</b>
{כט} <b>החליפו</b>. בגמרא תני הוחלפו דאלת''ה הא דתנן שמא מעוברות הן הא לא''ה שריין ואי במזיד מי שריא: {ל} <b>ל'</b> רש''י כשקידש ראובן את רחל תחלה נאסרה על שמעון משום אשת אח וא''א היינו בת אחת חזר שמעון וקידש לאה מגו דאסרו ליה הנך קדושין בכולהו שאר אחוותא משום אחות אשה אסרי ליה נמי באשת אחיו משום אחות אשה ואע''ג דאסורה עליה וקיימא היינו איסור כולל, ועדיין רחל זו מותרת לראובן בעלה. פירסה נדה מגו דאתוסף איסור עלה לגבי בעלה משום נדה אתוסף בה נמי איסור לגבי שמעון הרי איסור מוסיף ע''כ. וכן נאסרה לאה על ראובן כשקידשה שמעון באיסור אשת אח וא''א אע''ג דאסורה עליה וקיימא משום אחות אשה מגו דאתוסף בה איסור א''א לכ''ע ואיסור אשת אח לגבי שאר אחים אתוסף בה נמי לגבי ראובן: {לא} <b>כלומר</b> ונשואות לישראל דהשתא לא מהני זנות דאונס לאוסרה על בעלה אפ''ה נפסלו מן התרומה לאחר מיתת בעלה וכן לינשא לכהן:
<h2>פרק ד</h2>
<h3>פרק ד - משנה א</h3>
הַחוֹלֵץ לִיבִמְתּוֹ, וְנִמְצֵאת מְעֻבֶּרֶת {א} וְיָלָדָה, בִּזְמַן שֶׁהַוָּלָד שֶׁל קְיָמָא, הוּא מֻתָּר בִּקְרוֹבוֹתֶיהָ, וְהִיא מֻתֶּרֶת בִּקְרוֹבָיו, וְלֹא פְסָלָהּ מִן הַכְּהֻנָּה. אֵין הַוָּלָד שֶׁל קְיָמָא, הוּא אָסוּר {ב} בִּקְרוֹבוֹתֶיהָ, וְהִיא אֲסוּרָה בִקְרוֹבָיו, וּפְסָלָהּ מִן הַכְּהֻנָּה:
<b style="color: gray;">רע"ב</b> <b>החולץ ליבמתו</b>. הוא מותר בקרובותיה. דלאו חליצה היא, דהא לא בעיא חליצה. וקרובות וקרובים דמתניתין היינו הנך דנאסרות על האיש מחמת אשתו וקרובים הנאסרים על אשה מחמת בעלה: <b>אם אין הולד של קיימא</b>. שהוא נפל:
<b style="color: gray;">תוי"ט</b>
{א} <b>ונמצאת</b>. לא בעי למימר החולץ ליבמתו מעוברת משום דלאו אורח ארעא וכל שבן בסיפא. דהכונס שהוא רשע אי מכניס לאשת אחיו מעוברת דרובן יולדות ולד של קיימא. נ''י: {ב} <b>אסור</b>. אע''ג דתנן לקמן מ''י דלא תחלוץ עד שיהא לה שלושה חדשים והכא בתוך ג''ח כיון שנמצאת מעוברת קתני מ''מ בדיעבד הוי חליצה. תוספ':
<h3>פרק ד - משנה ב</h3>
הַכּוֹנֵס אֶת יְבִמְתּוֹ וְנִמְצֵאת מְעֻבֶּרֶת וְיָלָדָה, בִּזְמַן שֶׁהַוָּלָד שֶׁל קְיָמָא, יוֹצִיא וְחַיָּבִין בַּקָּרְבָּן. וְאִם אֵין הַוָּלָד שֶׁל קְיָמָא, יְקַיֵּם. סָפֵק בֶּן תִּשְׁעָה לָרִאשׁוֹן, סָפֵק בֶּן שִׁבְעָה לָאַחֲרוֹן, יוֹצִיא וְהַוָּלָד כָּשֵׁר, וְחַיָּבִין בְּאָשָׁם תָּלוּי {ג}:
<b style="color: gray;">רע"ב</b> <b>וחייבין בקרבן</b>. שבעל אשת אח שלא במקום מצוה. והולד כשר ממה נפשך: <b>וחייבין אשם תלוי</b>. שכל דבר שחייבין על זדונו כרת ועל שגגתו חטאת, חייבין על לא הודע שלו אשם תלוי:
<b style="color: gray;">תוי"ט</b>
{ג} <b>וחייכין</b> כו'. אע''ג דלא איקבע איסורא ואפשר שאין כאן איסור כלל אבל פ''ד דכריתות מפרש הר''ב דבעינן דוקא דאיקבע איסורא:
<h3>פרק ד - משנה ג</h3>
שׁוֹמֶרֶת יָבָם שֶׁנָּפְלוּ לָה נְכָסִים, מוֹדִים בֵּית שַׁמַּאי וּבֵית הִלֵּל, שֶׁמוֹכֶרֶת, וְנוֹתֶנֶת, וְקַיָּם. מֵתָה, מַה יַּעֲשׂוּ בִכְתֻבָּתָה, וּבִנְכָסִים הַנִּכְנָסִים וְיוֹצְאִין עִמָּה, בֵּית שַׁמַּאי אוֹמְרִים, יַחֲלוֹקוּ יוֹרְשֵׁי {ז} הַבַּעַל עִם יוֹרְשֵׁי הָאָב {ח}. וּבֵית הִלֵּל אוֹמְרִים, נְכָסִים בְּחֶזְקָתָן, כְּתֻבָּה בְּחֶזְקַת יוֹרְשֵׁי הַבַּעַל, נְכָסִים הַנִּכְנָסִים וְיוֹצְאִים עִמָּהּ בְּחֶזְקַת יוֹרְשֵׁי הָאָב:
<b style="color: gray;">רע"ב</b> <b>שומרת יבם</b>. שהיא ממתנת ומצפה {ד} ליבם: <b>שנפלו לה נכסים</b>. מבית אביה: <b>מה יעשו בכתובתה</b>. מנה ומאתים ותוספת ונדוניא שהכניסה לו וקבל עליו {ה} אחריות: <b>ובנכסים הנכנסים ויוצאים</b>. נכסי מלוג. שכשהיא נכנסת נכנסין עמה וכשיוצאת מבעלה יוצאין עמה: <b>בית שמאי אומרים יחלוקו יורשי הבעל עם יורשי האב</b>. דספק נשואה היא {ו} וזוכה היבם בחצי ירושתה מספק, שהבעל יורש את אשתו, וזה שספק נשואה היא אצלו זוכה בפלגא: <b>נכסים בחזקתן</b>. נכסי צאן ברזל, בחזקתן. ולא פירשו ב''ה אי בחזקת יורשי האשה שהיו הנכסים שלה, אי בחזקת יורשי הבעל שאחריותם עליו. {ט} ולענין דינא יחלוקו אפילו לדברי ב''ה:
<b style="color: gray;">תוי"ט</b>
{ד} <b>כמו</b> ואביו שמר את הדבר: {ה} <b>והן</b> נכסי צאן ברזל ונקראין כתובה מפני שהן כתובין בה. נ''י: {ו} <b>מוקי</b> בגמרא דסיפא מיירי בעשה בה מאמר ולא אמרי בית שמאי במ''ה לעיל אשתו עמו כו' אלא משום דסברי דמאמר עושה ודאי ארוסה לדחות בצרה ומיהו לא כודאי נשואה משוי לה למקני יבם ירושה אלא כספק נשואה ויחלוקו. ודוקא מתה אבל מחיים לא אע''ג דעבוד בה מאמר משום דמחיים איהו ודאי ואינהו ספק ומ''מ רישא לא מוקי בעביד מאמר דלא אלים ודאי שלה למכור לכתחלה. תוספ'. ומ''מ לבית הלל לא נ''מ מידי בין עבד מאמר או לא עבד: {ז} <b>יורשי</b> כו'. דייקינן בגמרא דלא אמרו ב''ש יחלוקו אלא בנכסים הנכנסים ויוצאים עמה מדקתני יורשי הבעל עם יורשי האב ולא קתני להיפך וה''ק מה יעשו בכתובתה ושבקה עד שפירש דינא בדברי ב''ה וה''ה לב''ש דלא פליגי ב''ש וב''ה בנכסי מלוג בלבד: {ח} <b>יורשי</b> האב. שמאביה באו לה והא דלא קתני יורשי האשה כדקתני בפרק מי שמת משום דהכא אין ידוע אם היבם יורשה או בני משפחתה. נ''י: {ט} <b>ולא</b> קשיא א''כ ליתני להו בהדי נכסי מלוג דלא שוו להו ממש דנכסי צאן ברזל אחריותן על הבעל משא''כ נכסי מלוג ומש''ה נמי לא ידעי אי בחזקת יורשי הבעל קאמר ול''ק דא''כ ליתני בהדיא כתובה דלא השוו לכתובה דנצ''ב היא הביאתם מביתה אבל מנה ומאתים הוא נותן. תוספ':
<h3>פרק ד - משנה ד</h3>
כְּנָסָהּ {י} הֲרֵי הִיא כְאִשְׁתוֹ לְכָל דָּבָר, וּבִלְבַד {יא} שֶׁתְּהֵא כְתֻבָּתָהּ עַל נִכְסֵי בַעְלָהּ הָרִאשׁוֹן:
<b style="color: gray;">רע"ב</b> <b>כאשתו לכל דבר</b>. שמגרשה בגט ולא בעיא חליצה, ומחזירה כשירצה ולא מיתסרא עליה: <b>על נכסי בעלה הראשון</b>. שיהיו קרקעות של בעלה הראשון אחראין וערבאין על כתובתה. ואי לית לה כתובה מבעלה הראשון כותב לה היבם כתובה על נכסיו, והיא מנה בלבד {יב}:
<b style="color: gray;">תוי"ט</b>
{י} <b>כנסה</b>. שבא עליה כדכתיב יבמה יבא עליה. נ''י: {יא} <b>ובלבד</b> כו'. כלומר ובלבד לענין הזה אינה כאשתו שאין כתובתה על נכסיו אלא על נכסי בעלה הראשון. ובגמרא. מ''ט, אשה הקנו לו מן השמים: {יב} <b>וכ''כ</b> הטור והר''מ ובזה נסתלק מ''ש התוספ' מה מרויח היבם בכך כיון דאי לית לה מראשון תקינו לה משני. ולפירושם ל''ק דמתניתין סתמא קתני ומן הסתם היא אלמנה מן הנישואין. אבל ודאי היכא דהוה שומרת יבם מן האירוסין ודאי דאית לה מאתים כדתנן משנה ב' פרק א' דכתובות. ועתוי''ט:
<h3>פרק ד - משנה ה</h3>
מִצְוָה בַגָּדוֹל לְיַבֵּם. לֹא רָצָה {יג}, מְהַלְּכִין עַל כָּל הָאַחִין. לֹא רָצוּ, חוֹזְרִין אֵצֶל גָּדוֹל וְאוֹמְרִים לוֹ, עָלֶיךָ מִצְוָה, אוֹ חֲלוֹץ אוֹ יַבֵּם:
<b style="color: gray;">רע"ב</b> <b>מצוה בגדול ליבם</b>. כדילפינן מוהיה הבכור:
<b style="color: gray;">תוי"ט</b>
{יג} <b>לא</b> רצה. מפרש בגמרא לא רצה ליבם אלא לחלוץ הולכים על כל האחין כו' דנוח לנו ביבום של הקטן מחליצת הגדול וקמן היינו קטן שבאחים ואינו פחות משלש עשרה שנים ויום אחד והביא שתי שערות. נ''י:
<h3>פרק ד - משנה ו</h3>
תָּלָה בַקָּטָן עַד שֶׁיַּגְדִּיל {יד}, אוֹ בַגָּדוֹל עַד שֶׁיָּבוֹא מִמְּדִינַת הַיָּם, אוֹ בַחֵרֵשׁ, אוֹ בַשּׁוֹטֶה, אֵין שׁוֹמְעִין לוֹ, אֶלָּא אוֹמְרִים לוֹ, עָלֶיךָ מִצְוָה, אוֹ חֲלוֹץ אוֹ יַבֵּם:
<b style="color: gray;">רע"ב</b> <b>ובגדול</b>. שהיה גדול האחים במדינת הים, ותלה גדול האחין שלפנינו בו לומר המתינו לו, שהוא גדול ממני: <b>[ובחרש ובשוטה</b>. עד שיבריאו. אין שומעין לו]: <b>עליך מצוה</b>. אף על פי שאחיך שבמדינת הים הוא גדול ממך, כיון שאתה גדול האחין שלפנינו עליך מצוה, דשהויי מצוה לא משהינן:
<b style="color: gray;">תוי"ט</b>
{יד} <b>תלה</b> כו'. ונמלך בו ואם לא ירצה אני איבם או אחלוץ. הר''מ:
<h3>פרק ד - משנה ז</h3>
הַחוֹלֵץ לִיבִמְתּוֹ, הֲרֵי הוּא כְאֶחָד מִן הָאַחִין לַנַּחֲלָה. וְאִם יֶשׁ שָׁם אָב {טו} נְכָסִים שֶׁל אָב. הַכּוֹנֵס אֶת יְבִמְתּוֹ, זָכָה בַנְּכָסִים שֶׁל אָחִיו. רַבִּי יְהוּדָה אוֹמֵר, בֵּין כָּךְ וּבֵין כָּךְ אִם יֶשׁ שָׁם אָב, נְכָסִים שֶׁל אָב. הַחוֹלֵץ לִיבִמְתּוֹ, הוּא אָסוּר בִּקְרוֹבוֹתֶיהָ, וְהִיא אֲסוּרָה בִקְרוֹבָיו. הוּא אָסוּר בְּאִמָּה, וּבְאֵם אִמָּהּ, וּבְאֵם אָבִיהָ, וּבְבִתָּה, וּבְבַת בִּתָּהּ, וּבְבַת בְּנָה, וּבַאֲחוֹתָהּ בִּזְמַן שֶׁהִיא קַיֶּמֶת. וְהָאַחִין מֻתָּרִין. וְהִיא אֲסוּרָה בְאָבִיו, וּבַאֲבִי אָבִיו {טז} (וּבַאֲבִי אִמוֹ), וּבִבְנוֹ, וּבְבֶן בְּנוֹ, בְּאָחִיו, וּבְבֶן אָחִיו. מֻתָּר אָדָם בִּקְרוֹבַת צָרַת חֲלוּצָתוֹ, וְאָסוּר בְּצָרַת קְרוֹבַת חֲלוּצָתוֹ:
<b style="color: gray;">רע"ב</b> <b>הרי הוא כאחד מן האחין</b>. ולא הפסיד חלקו בשביל שחלץ. דסלקא דעתך אמינא לקנסיה הואיל והפסידה מיבום שפסלה על האחים: <b>זכה בנכסי אחיו</b>. ואפילו גרשה למחר, דיקום על שם אחיו אמר רחמנא, והרי קם: <b>נכסים של אב</b>. דכתיב והיה הבכור, מה בכור אין לו בחיי האב, אף יבם אין לו בחיי האב. ואין כן הלכה, אלא הכונס את יבמתו זכה בנכסי אחיו ואפילו במקום אב: <b>אסור בקרובותיה</b>. כאילו היא אשתו, וכל קרובות הנאסרות מחמת אשה גמורה אסורות מדרבנן בחלוצה: <b>בזמן</b>. שהיא קיימת. אאחותה קאי ולא אשאר עריות: <b>מותר אדם בקרובת צרת חלוצתו</b>. ולא אמרינן צרה כחלוצה שיהא אסור באחות צרת חלוצתו כמו שהוא אסור באחות חלוצתו: <b>ואסור בצרת קרובת חלוצתו</b>. ראובן חלץ ללאה, ורחל נשואה לנכרי {יז} ולה צרה, ומת הנכרי, אסורה אותה צרה לראובן. וטעמא הוי, שבזמן שלאה חולצת מוליכה רחל אחותה עמה לב''ד, וכולי עלמא לא ידעי להי מינייהו חליץ, ואיכא דסברי דלרחל חליץ, וכי נסיב צרת רחל דהיינו צרת קרובת חלוצתו אמרי צרת חלוצתו נסיב, דאינהו סברי שרחל וצרתה נשי אחיו היו, שהרי חלץ לרחל. אבל אין היבמה מוליכה צרתה עמה בזמן שחולצת, הלכך כי נסיב אחות הצרה לא אמרי אחות חלוצה נסיב:
<b style="color: gray;">תוי"ט</b>
{טו} <b>אב</b>. דאמר מר והאב קודם לכל יוצאי יריכו. גמרא: {טז} <b>ובאבי</b> אביו. משום כלת בנו אף על גב דבאשתו גמורה אינו אלא מדברי סופרים דהא כלת בנו מהשניות דרבנן היא אפילו הכי גזרוה רבנן נמי בחליצה והיינו למסקנא דגמרא דגזרו שניות בחליצה. וכתבו התוספות והא דלא תני במתניתין אבי אמו ובן בתו משום דתנא ושייר: {יז} <b>ותמהו</b> בתוספ' דהא תני במתניתין ובאחותה בזמן שהיא קיימת הא מתה שריא ותנן נמי לקמן חלץ לה ומתה מותר באחותה ואמאי הא סברי שחלץ לאחותה דאפילו צרת אחות הנשואה אסרינן מהאי טעמא ועוד דתנן האחים מותרים אע''ג דאזלי בהדיא לבי דינא אלא נראה דמיירי דוקא כשנשואה לאחין וה''ט האי דאתעביד בה מעשה שנחלצה ודמיא טפי לגרושה אסרו גם צרת קרובתה כשנשואה לאחין דדמיא לצרת ערוה, אבל צרת חלוצתו דלא אתעביד בה מעשה לא דמיא לגרושה הלכך קרובתה שריא תוי''ט. וז''ל התוספ' אבל כשחולצת צרת לאה ולא לאה לא דמיא לאה לגרושה דלא אתעביר בה מעשה ואפילו רחל שהיא קרובת צרת חלוצה שריא. ת''ח:
<h3>פרק ד - משנה ח</h3>
הַחוֹלֵץ לִיבִמְתּוֹ, וְנָשָׂא אָחִיו אֶת אֲחוֹתָהּ, וָמֵת, חוֹלֶצֶת וְלֹא מִתְיַבֶּמֶת. וְכֵן הַמְגָרֵשׁ אֶת אִשְׁתּוֹ, וְנָשָׂא אָחִיו אֶת אֲחוֹתָהּ, וָמֵת, הֲרֵי זוֹ פְטוּרָה מִן הַחֲלִיצָה וּמִן הַיִּבּוּם:
<b style="color: gray;">רע"ב</b> <b>וכן המגרש את אשתו וכו'</b>. בגמרא פריך, וכן סלקא דעתך. אלא אימא אבל המגרש את אשתו וכו', שאחות גרושה מדברי תורה ולכך פטורה מן החליצה ומן היבום, ואחות חלוצה מדברי סופרים ולכך חולצת ולא מתיבמת:
<b style="color: gray;">תוי"ט</b> <b>.אין</b> פירוש למשנה זו
<h3>פרק ד - משנה ט</h3>
שׁוֹמֶרֶת יָבָם שֶׁקִּדֵּשׁ {יח} אָחִיו אֶת אֲחוֹתָהּ, מִשּׁוּם רַבִּי יְהוּדָה (בֶן בְּתֵירָא) אָמְרוּ, אוֹמְרִים לוֹ, הַמְתֵּן עַד שֶׁיַּעֲשֶׂה אָחִיךָ הַגָּדוֹל {יט} מַעֲשֶׂה. חָלַץ לָהּ אָחִיו, אוֹ כְנָסָהּ, יִכְנוֹס אֶת אִשְׁתּוֹ. מֵתָה הַיְבָמָה, יִכְנוֹס אֶת אִשְׁתּוֹ. מֵת יָבָם, יוֹצִיא אֶת אִשְׁתּוֹ בְגֵט, וְאֵשֶׁת אָחִיו בַּחֲלִיצָה {כ}:
<b style="color: gray;">רע"ב</b> <b>שומרת יבם</b>. ממתנת ליבם: <b>שקידש</b>. אחד מן האחים את אחותה אחר שנפלה זו לפניהן והוזקקה לכולן: <b>המתן</b>. מלכנוס, דקא פגעת באחות זקוקה: <b>עד שיעשה אחיך מעשה</b>. שיכנוס אחיך את היבמה או יחלוץ לה ויעקור את זיקתה מעליך: <b>מתה היבמה יכנוס את אשתו</b>. דאפילו כנסה ומתה מותר באחותה: <b>מת היבם</b>. ולא נותר אח אלא זה שקידש את אחותה: <b>מוציא את אשתו בגט ואת אשת אחיו בחליצה</b>. אבל יבומי לא, משום דאחות גרושתו היא. ובגמרא פסיק הלכה כרבי יהודה בן בתירא:
<b style="color: gray;">תוי"ט</b>
{יח} <b>שקידש</b> כו'. דעת הנ''י דדוקא במעשה אחיו ביבמתו הוא דפקעה זיקתה מיניה אבל משום נשואין דאחותה (לחופה) לא פקעה ולפיכך ימתין וכ''נ סברת רש''י והר''ב פ''ב מ''ו. ודעת התוספ' והרא''ש דדוקא קידש. ועתוי''ט: {יט} <b>הגדול</b>. אמר גדול על עיקר הנקדם מצוה בגדול ליבם. הר''מ. כלומר וגדול דנקט לאו דוקא: {כ} <b>בחליצה</b>. שאינה נפטרת מחמת שהיא אחות גרושתו הואיל וזיקתה קדמה לקידושי הגרושה:
<h3>פרק ד - משנה י</h3>
הַיְבָמָה לֹא תַחֲלוֹץ, וְלֹא תִתְיַבֵּם, עַד שֶׁיֶּשׁ לָהּ שְׁלשָׁה חֳדָשִׁים. וְכֵן כָּל שְׁאָר הַנָּשִׁים לֹא יִתְאָרְסוּ, וְלֹא יִנָּשְׂאוּ, עַד שֶׁיִּהְיוּ לָהֶן שְׁלֹשָה חֳדָשִׁים. אֶחָד בְּתוּלוֹת {כג} וְאֶחָד בְּעוּלוֹת, אֶחָד גְּרוּשׁוֹת וְאֶחָד אַלְמָנוֹת, אֶחָד נְשׂוּאוֹת וְאֶחָד אֲרוּסוֹת. רַבִּי יְהוּדָה אוֹמֵר, הַנְּשׂוּאוֹת יִתְאָרְסוּ, וְהָאֲרוּסוֹת יִנָּשְׂאוּ, חוּץ מִן הָאֲרוּסוֹת שֶׁבִּיהוּדָה, מִפְּנֵי שֶׁלִּבּוֹ גַּס בָּהּ. רַבִּי יוֹסֵי אוֹמֵר, כָּל הַנָּשִׁים יִתְאָרְסוּ, חוּץ מִן הָאַלְמָנָה, מִפְּנֵי הָאִבּוּל:
<b style="color: gray;">רע"ב</b> <b>לא תחלוץ וכו'</b>. מפרש בגמרא טעמא, דכתיב (דברים כ''ה) אם לא יחפוץ האיש לקחת את יבמתו ועלתה יבמתו וגו', הא אם יחפוץ ייבם, כל העולה ליבום עולה לחליצה וכל שאינו עולה ליבום אינו עולה לחליצה {כא}: <b>בתולות</b>. גזרינן אטו בעולות. וארוסות אטו נשואות. וכן הלכה. והנך שלשה חדשים הם תשעים יום חוץ מיום שמת בו בעלה או שנתגרשה בו וחוץ מיום שנתארסה בו: <b>הנשואות יתארסו</b>. דטעמא דאסורה כדי להבחין בין זרע ראשון לזרע שני, {כב} שלא תלד בן, ספק בן תשעה לראשון ספק בן שבעה לאחרון, ובארוסות ליכא למימר הכי: <b>והארוסות ינשאו</b>. דהא לא איעבור מראשון: <b>חוץ מארוסה שביהודה</b>. שהיו מיחדין את הכלה ואת החתן ביהודה קודם כניסתן לחופה כדי שיהיה רגיל ומשחק עמה ולא יהיו בושים זה מזה בבעילת מצוה, לכך חיישינן שמא בעל: <b>כל הנשים יתארסו</b>. משום דר''י לא מפליג בין אלמנה לגרושה ומתיר לאלמנה ליארס אפילו תוך שלשים יום של ימי אבלה, אתא רבי יוסי לאפלוגי עליה בהא, ואסר לאלמנה ליארס תוך שלשים של ימי אבלה:
<b style="color: gray;">תוי"ט</b>
{כא} <b>וכל</b> הנך דחולצות ולא מתיבמות כגון אחות חליצתו ואחות זקוקתו וספק צרת ערוה התם משום דלא אפשר הוא דאם כן לעולם תאסור הלכך כיון דמדאורייתא בת יבום היא חלצה אבל הכא דאפשר לשהויי משהינן ויצא הדבר בהיתר רש''י. וקידש אחת מב' אחיות דמדאורייתא חולצות ולא מתייבמות אמרינן טעמא בגמרא משום דבת יבום היא אם יבא אליהו כו' משא''כ בג' חדשים אפילו אם יבא אליהו ויאמר זאת אינה מעוברת לא תתיבם דלא פלוג ואלמנה מן הנשואין לכהן גדול דחולצת מדאורייתא התם רבייה קרא. גמרא דף כ' ועתוי''ט: {כב} <b>ופירש''י</b> שאין השכינה שורה אלא על הודאי שזרעו מיוחס אחריו: {כג} <b>אחד</b> בתולות כו'. ה''ק אחד בתולות ואחד בעולות שנתארמלו או שנתגרשו בין מן האירוסין דהיינו בתולות בין מן הנשואין דהיינו בעולות. גמרא:
<h3>פרק ד - משנה יא</h3>
אַרְבָּעָה אַחִין נְשׂוּאִין אַרְבַּע נָשִׁים, וָמֵתוּ {כד}, אִם רָצָה הַגָּדוֹל שֶׁבָּהֶם לְיַבֵּם אֶת כֻּלָן, הָרְשׁוּת בְּיָדוֹ. מִי שֶׁהָיָה נָשׂוּי לִשְׁתֵּי נָשִׁים, וָמֵת, בִּיאָתָהּ אוֹ חֲלִיצָתָהּ שֶׁל אַחַת מֵהֶן פוֹטֶרֶת צָרָתָהּ. הָיְתָה אַחַת כְּשֵׁרָה, וְאַחַת פְּסוּלָה, אִם הָיָה חוֹלֵץ, חוֹלֵץ לַפְּסוּלָה. וְאִם הָיָה מְיַבֵּם, מְיַבֵּם לַכְּשֵׁרָה {כז}:
<b style="color: gray;">רע"ב</b> <b>ארבעה אחים וכו'</b>. הוא הדין אפילו נשי טובא נמי, אם אפשר בסיפוקייהו הרשות בידו לכנוס את כולן. והאי דנקט ארבע, עצה טובה קמשמע לן, ארבע אין טפי לא, כי היכי דנמטייהו עונה בחודש {כה}: <b>ביאתה או חליצתה של אחת מהן פוטרת צרתה</b>. ולא מיבם לתרוייהו, דכתיב (דברים כ''ה) אשר לא יבנה את בית אחיו, בית אחד הוא בונה ואינו בונה שני בתים. ולא חליץ לתרוייהו, שכל שאינו עולה ליבום אינו עולה לחליצה, {כו} והואיל ותרווייהו כי הדדי לא סלקי ליבום כדאמרינן בית אחד הוא בונה, הכי נמי לא סלקי לחליצה: <b>חולץ לפסולה</b>. ולא יפסול את הכשרה לכהונה, שהחלוצה פסולה לכהונה, ולא ישפוך אדם מי בורו ואחרים צריכין להן:
<b style="color: gray;">תוי"ט</b>
{כד} <b>ומתו</b>. ה''ק ארבעה מאחין כו' דאלת''ה ומתו כי מתו כולם מאן מיבם. גמרא: {כה} <b>פירש''י</b> עונת ת''ח מערב שבת לע''ש. וכתב נ''י דאע''ג דמסתמא בכל אדם מיירי ולא סגי לכל חדא וחדא עונה בחדש הכא ביבמה שאני שאשה הקנו לו מן השמים ואפילו בפחות מזה סגי לה אלא דמשום עצה טובה אמרינן דלית ליה לגרוע בפחות מעונה בחודש (וטעמא נ''ל שלא יצערה כשישהנה בלא בעילה יותר מחודש וכמו שמצינו פי''ג מ''ב באיש) אבל כשנושא נשים דעלמא חייב לעשות עונה עם כל אחת ואחת כדין המפו' בכתובות דס''ה: {כו} <b>ומה''ט</b> לא מיבם לחד דחליץ לאידך. ולחלוץ לחד וליבם לחד נמי לא כיון דחליץ א''א ליבם לשניה כיון דאינה עולה לחליצה דהרי אינו חולץ ב' בתים. תוספ': {כז} <b>לכשרה</b>. כלומר רשאי ליבם לכשרה ולהר''מ מיבם לאיזה שירצה:
<h3>פרק ד - משנה יב</h3>
הַמַּחֲזִיר גְּרוּשָׁתוֹ, וְהַנּוֹשֵׂא חֲלוּצָתוֹ, וְהַנּוֹשֵׂא קְרוֹבַת חֲלוּצָתוֹ, יוֹצִיא, וְהַוָּלָד מַמְזֵר, דִּבְרֵי רַבִּי עֲקִיבָא. וַחֲכָמִים אוֹמְרִים, אֵין הַוָּלָד מַמְזֵר. וּמוֹדִים {ל} בְּנוֹשֵׂא קְרוֹבַת גְּרוּשָׁתוֹ, שֶׁהַוָּלָד מַמְזֵר:
<b style="color: gray;">רע"ב</b> <b>המחזיר את גרושתו</b>. משנישאת {כח}: <b>והנושא את חלוצתו</b>. דקיימא עליה בלאו דלא יבנה, כיון שלא בנה שוב לא יבנה: <b>והנושא קרובת חלוצתו</b>. דקסבר ר''ע דחלוצתו כאשתו, שהכתוב קראה ביתו, {כט} דכתיב (שם) בית חלוץ הנעל. וקסבר נמי ר''ע יש ממזר מחייבי לאוין. ואינה הלכה: <b>קרובת גרושתו</b>. דגרושתו כאשתו. ואמה ואחותה חייבי כריתות נינהו:
<b style="color: gray;">תוי"ט</b>
{כח} <b>כפירש''י</b> וכפשטיה דקרא כו'. ובספ''ב דסוטה כתב הר''ב דבקדושין תלה רחמנא: {כט} <b>גמרא</b>. ולית ליה סתמא דמתניתין החולץ ליבמתו ונשא אחיו את אחות' ומת חולצת דלר''ע פטורה לגמרי. רש''י: {ל} <b>ומודים</b> כו'. וקמ''ל דלא פליגי אלא בחייבי לאוין אבל בחייבי כריתות מודו ולא בעי חייבי מיתות ב''ד:
<h3>פרק ד - משנה יג</h3>
אֵיזֶהוּ מַמְזֵר, כָּל שְׁאֵר בָּשָׂר שֶׁהוּא בְּלֹא יָבוֹא {לב} דִּבְרֵי רַבִּי עֲקִיבָא. שִׁמְעוֹן הַתִּימְנִי אוֹמֵר, כָּל שֶׁחַיָּבִין עָלָיו כָּרֵת בִּידֵי שָׁמַיִם. וַהֲלָכָה כִדְבָרָיו. רַבִּי יְהוֹשֻׁעַ אוֹמֵר, כָּל שֶׁחַיָּבִים עָלָיו מִיתַת בֵּית דִּין. אָמַר רַבִּי שִׁמְעוֹן בֶּן עַזַּאי, מָצָאתִי מְגִלַּת יֻחֲסִין בִּירוּשָׁלַיִם וְכָתוּב בָּהּ, אִישׁ פְּלוֹנִי מַמְזֵר מֵאֵשֶׁת אִישׁ {לד} לְקַיֵּם דִּבְרֵי רַבִּי יְהוֹשֻׁעַ {לה}. אִשְׁתּוֹ שֶׁמֵּתָה, מֻתָּר בַּאֲחוֹתָהּ. גֵּרְשָׁהּ וָמֵתָה, מֻתָּר בַּאֲחוֹתָהּ. נִשֵּׂאת לְאַחֵר וָמֵתָה, מֻתָּר בַּאֲחוֹתָהּ. יְבִּמְתּוֹ {לו} שֶׁמֵּתָה, מֻתָּר בַּאֲחוֹתָהּ. חָלַץ לָה וָמֵתָה, מֻתָּר בַּאֲחוֹתָהּ. (נִשֵׂאת לְאַחֵר וָמֵתָה, מֻתָּר בַּאֲחוֹתָהּ):
<b style="color: gray;">רע"ב</b> <b>כל שאר בשר שהוא בלא יבא</b>. כל קורבה שהיא בלאו {לא}, ואפילו אין בה כרת: <b>כל חייבי כרת</b>. אבל לא חייבי לאוין. וכן הלכה, {לג} שכל שאיסורו אסור כרת הולד ממזר, חוץ מן הנדה. אבל מחייבי לאוין אין הולד ממזר:
<b style="color: gray;">תוי"ט</b>
{לא} <b>רש''י</b>. וק''ל דהא מחזיר גרושתו דלאו קורבה הוא ואמר ר''ע לעיל הולד ממזר. ולשון הר''מ שעור דברי ר''ע כל שאר בשר וכל שהוא בלא יבא: {לב} <b>בלא</b> יבא כו'. כולהו ילפינן להו בגמרא מקראי: {לג} <b>דתנן</b> סתמא כוותיה בספ''ג בקידושין. ועמ''ש מ''ו פ''ג דפאה: {לד} <b>מא''א</b>. תימא דלא נקט חייבי מיתת ב''ד סתם ואי משום דמעשה שהיה כך היה א''כ מנ''ל דהוי כר''י. וי''ל דנקט א''א לרבותא דאע''פ שהיא בחנק וקיל משאר חייבי מיתות ויש לה היתר בחיי אוסרה. תוספ': {לה} <b>לקיים</b> כו'. לא היה כתוב במגילה אלא ארישא קאי אמר רשב''ע לקיים דברי רבי יהושע. רש''י: {לו} <b>יבמתו</b> כו'. אמרינן בגמרא דמשנה שאינה צריכה היא ופירשו התוספ' דאתי במכל שכן דאשתו:
<h2>פרק ה</h2>
<h3>פרק ה - משנה א</h3>
רַבָּן גַּמְלִיאֵל אוֹמֵר, אֵין גֵּט אַחַר גֵּט, וְלֹא מַאֲמָר אַחַר מַאֲמָר, וְלֹא בְעִילָה אַחַר בְּעִילָה, וְלֹא חֲלִיצָה אַחַר חֲלִיצָה. וַחֲכָמִים אוֹמְרִים, יֵשׁ גֵּט {א} אַחַר גֵּט, וְיֵשׁ מַאֲמָר אַחַר מַאֲמָר, אֲבָל לֹא אַחַר בְּעִילָה וְלֹא אַחַר חֲלִיצָה כְּלוּם:
<b style="color: gray;">רע"ב</b> <b>רבן גמליאל</b>. אין גט אחר גט. שתי יבמות ליבם אחד מאח אחד, ונתן גט לראשונה וחזר ונתן גט לשניה, לא נאסרו קרובות השניה עליו למיהוי כגרושתו, דמכי יהיב גט לראשונה פקעה זיקת שתיהן מעליו, דגט מהני ביבמה למיקם עלה בלא יבנה, ושוב לא ייבם לא הוא ולא שאר האחים לא ליבמה שקבלה הגט ולא לצרתה, הלכך כי הדר ויהיב גט שני לשניה אין במעשיו כלום והוי כנותן גט לאשה נכרית דעלמא. וכן שני יבמין ליבמה אחת ונתן זה גט וזה גט. האחרון אינו כלום ומותר בקרובותיה: <b>ולא מאמר אחר מאמר</b>. בין שני יבמין ליבמה אחת בין ביבם אחד ושתי יבמות, האחרון אינו כלום ואינה צריכה ממנו גט ומותר בקרובותיה: <b>יש גט אחר גט</b>. דקמא לא דחה זיקתה לגמרי דהא בעיא חליצה, הלכך אכתי איכא פלגא זיקה ואהני גט שני לשניה למיהוי גרושתו ואסור בקרובותיה. וכן הלכה {ב}:
<b style="color: gray;">תוי"ט</b>
{א} <b>יש</b> גט כו'. מדרבנן וטעמא דגזרו מפרש בגמרא: {ב} <b>לא</b> קאי אלא אגט ומאמר ולא אבעילה וחליצה כמ''ש במ''ג:
<h3>פרק ה - משנה ב</h3>
כֵּיצַד, עָשָׂה מַאֲמָר בִּיבִמְתּוֹ, וְנָתַן לָהּ גֵּט, צְרִיכָה הֵימֶנּוּ חֲלִיצָה. עָשָׂה מַאֲמָר וַחֲלִיצָה, צְרִיכָה הֵימֶנּוּ גֵּט. עָשָׂה מַאֲמָר וּבָעַל, הֲרֵי זוֹ כְּמִצְוָתָהּ {ג}:
<b style="color: gray;">רע"ב</b> <b>כיצד</b>. לאו אפלוגתא קאי אלא מילתא באנפי נפשה, ואיבם אחד ויבמה אחת קאי. והכי קאמר, כיצד דין יבם אחד ויבמה אחת: <b>צריכה הימנו חליצה</b>. ואם רצה לכנוס לא יכנוס, דכיון דהתחיל בגרושין קיימא עליה בלא יבנה: <b>צריכה ממנו גט</b>. דחליצה אפקעתא לזיקה, וגט בעי לאפקועי קדושין דיליה, דחליצה לא מפקעא קדושין:
<b style="color: gray;">תוי"ט</b>
{ג} <b>כמצותה</b>. דהכי תקינו רבנן שלא יבא עליה עד שיקדשה קידושין גמורים ואם בעל ולא קידש קנה ולוקה מכות מרדות על שנהג קלות ראש בעצמו כדאיתא בגמרא:
<h3>פרק ה - משנה ג</h3>
נָתַן גֵּט וְעָשָׂה מַאֲמָר, צְרִיכָה גֵּט וַחֲלִיצָה. נָתַן גֵּט וּבָעַל, צְרִיכָה גֵּט וַחֲלִיצָה. נָתַן גֵּט וְחָלַץ, אֵין אַחַר חֲלִיצָה כְּלוּם. חָלַץ {ו} וְעָשָׂה מַאֲמָר, נָתַן גֵּט, וּבָעַל, אוֹ, בָּעַל {ז} וְעָשָׂה מַאֲמָר, נָתַן גֵּט, וְחָלַץ, אֵין אַחַר {ח} חֲלִיצָה כְּלוּם. אַחַת יְבָמָה אַחַת לְיָבָם אֶחָד, וְאַחַת שְׁתֵּי יְבָמוֹת לְיָבָם אֶחָד:
<b style="color: gray;">רע"ב</b> <b>נתן גט ועשה בה מאמר צריכה גט וחליצה</b>. דגט דחי קצת {ד} ושייר קצת ומאמר קני שיורא דגט, הלכך צריכה גט למאמרו וחליצה לזיקתו: <b>נתן גט ובעל</b>. אסור לקיימה, שמשעה שנתן גט קיימא עליה בלא יבנה, {ה} וצריכה גט לביאתו וחליצה לזיקתו: <b>אין אחר חליצה כלום</b>. הא מתניתין ר' עקיבא היא דאמר אין קדושין תופסין בחייבי לאוין. ואינה הלכה, אלא הלכה כחכמים שאומרים יש אחר חליצה כלום, ואם קידשה אחר חליצה {ט} צריכה הימנו גט: <b>אחד יבמה אחת ליבם אחד ואחד שתי יבמות ליבם אחד</b>. שוין הן שיש אחר גט ראשון או אחר מאמר ראשון כלום ואין אחר ביאה שבתחלה כלום ואין אחר חליצה כלום:
<b style="color: gray;">תוי"ט</b>
{ד} <b>ומה''ט</b> אפילו ר''ג מודה דיש מאמר אחר גט ויש גט אחר מאמר וכן ביאה יש אחר מאמר וכן אחר גט כדאיתא בגמרא: {ה} <b>ומ''מ</b> לא הוי גט כחליצה לאפקועיה כולה זיקה הלכך לא עמדה עליה בלאו גמור ואפילו לר''ע דמתניתין כוותיה מודה דקדושין תפסי בה: {ו} <b>חלץ</b> כו'. או או קתני ועשה מאמר או נתן גט או בעל וגט דלאחר חליצה לא הוה צריך למתניתין לאשמועינן דלאו כלום דלמאי אהני לתסור בקרובותיה הא מתסר וקאי מחמת חליצה אלא איידי דבעי למתני גט דאחר בעילה לאשמועינן דאין לאחר ביאה כלום תנא נמי גט דאחר חליצה והכי מפרש בגמרא. רש''י: {ז} <b>או</b> בעל כו'. (ה''נ או או קתני) ומאמר דאחר ביאה לא הוה צריך למתני דאפילו אחר מאמר ביבמה אחד מאי מהני אלא איידי דתני רישא חלץ ועשה מאמר דאיצטריך לאשמעינן כר''ע דאין קדושין תופסין כו' והכי מפרש בגמרא. רש''י: {ח} <b>אין</b> אחר חליצה כו'. ארישא אחלץ ועשה מאמר כו' קאי ואלישנא דסיפא או בעל כו' הוה שייך למתני אין אחר ביאה כלום. ולישנא קלילא הוא למתני חדא והתרת יבמה לשוק עדיפא ליה למתני. גמרא: {ט} <b>וכן</b> בהא דאין אחר ביאה כלום לרבנן נמי משכחת לה דיש אחריה בב' יבמות ויבם א' א''נ בב' יבמים שאם בעל האחת וקידש הוא או אחיו השנייה תפיס כדמסקי הרי''ף והרא''ש דלא הוה צרה אחר בעילה אלא עשה דבית אחד כו' ולאו הבא מכלל עשה עשה. ולגירסת התוספ' דף י''א בלאו. ועתוי''ט:
<h3>פרק ה - משנה ד</h3>
כֵּיצַד {י} עָשָׂה מַאֲמָר בָּזוֹ וּמַאֲמָר בָּזוֹ, צְרִיכוֹת שְׁנֵי גִטִּין {יא} וַחֲלִיצָה. מַאֲמָר בָּזוֹ וְגֵט לָזוֹ, צְרִיכָה גֵּט וַחֲלִיצָה. מַאֲמָר בָּזוֹ וּבָּעַל אֶת זוֹ, צְרִיכוֹת שְׁנֵי גִטִּין וַחֲלִיצָה {יב}. מַאֲמָר בָּזוֹ וְחָלַץ לָזוֹ, הָרִאשׁוֹנָה צְרִיכָה גֵט. גֵּט לָזוֹ וְגֵט לָזוֹ, צְרִיכוֹת הֵימֶנּוּ חֲלִיצָה {יג}. גֵּט לָזוֹ וּבָּעַל אֶת זוֹ, צְרִיכָה גֵּט וַחֲלִיצָה. גֵּט לָזוֹ וּמַאֲמָר בָּזוֹ, צְרִיכָה גֵּט וַחֲלִיצָה. גֵּט לָזוֹ וְחָלַץ לָזוֹ, אֵין אַחַר חֲלִיצָה כְּלוּם:
<b style="color: gray;">רע"ב</b> <b>צריכות שני גיטין</b>. לשתי יבמות. כרבנן דיש מאמר אחר מאמר: <b>וחליצה</b>. לאחת מהן, ופוטרת צרתה: <b>מאמר לזו וגט לזו</b>. פסל גט של אחרונה את הראשונה, דקם ליה בלא יבנה, וצריכה גט למאמרו וחליצה לזיקתו: <b>מאמר לזו ובעל לזו צריכות שני גיטין</b>. זו גט למאמרו וזו גט לביאתו: <b>וחליצה</b>. לאחת מהן ופוטרת צרתה: <b>גט לזו ובעל לזו צריכות גט וחליצה</b>. ואסור לקיימה דקם עליה בלא יבנה משום גט ראשון, ובגט לחודא לא נפקה בעלת ביאה, דביאה פסולה היא: <b>אין לאחר חליצה כלום</b>. ואי הדר מקדש לה {יד} או לצרתה לא תפסי בה קדושין כר' עקיבא דאמר אין קדושין תופסין בחייבי לאוין. ואינה הלכה:
<b style="color: gray;">תוי"ט</b>
{י} <b>כיצד</b>. בשתי יבמות ליבם א'. רש''י: {יא} <b>ב'</b> גיטין. ויבומי לא דהיכי ליעבד אי ליבומי לתרווייהו ה''ל ב' בתים ואי לחדא הואיל וחברתה ביה אגידה ה''ל בונ' ב' בתים. רש''י. ומכיון דיהיב גיטא כחדא קם עליה בלא יבנה אף לשניה: {יב} <b>ב'</b> גטין וחליצה. דבגט לחודא לא נפקא בעלת ביאה דביאה פסולה היא וכמ''ש הר''ב בסמוך ופסולה לא סגי לה בגט וטעמייהו מפרש בגמרא: {יג} <b>חליצה</b>. היינו חליצה אתת ופוטרת צרתה מאי צריכות צריכות דעלמא. גמרא: {יד} <b>דליכא</b> למיגזר בחליצה פסולה כמו בביאה פסולה כדמפרש בגמרא. ועתוי''ט:
<h3>פרק ה - משנה ה</h3>
חָלַץ וְחָלַץ, אוֹ, חָלַץ וְעָשָׂה מַאֲמָר, נָתַן גֵּט וּבָעַל, אוֹ, בָּעַל וּבָעַל, אוֹ, בָעַל וְעָשָׂה מַאֲמָר, נָתַן גֵּט, וְחָלַץ, אֵין אַחַר חֲלִיצָה כְּלוּם, בֵּין יָבָם אֶחָד לִשְׁתֵּי יְבָמוֹת, בֵּין שְׁנֵי יְבָמִין {טו} לִיבָמָה אֶחָת:
<b style="color: gray;">רע"ב</b> <b>חלץ וחלץ</b>. מותר בקרובות שניה, שאין אחר חליצה ראשונה שום זיקת יבמין, וחליצה בתרייתא לאו כלום היא ואפילו לכהונה אינה פסולה. וכן חלץ לזו ומאמר לזו. וכן נתן גט לזו אחר החליצה של זו. או אם בעל לזו אחר החליצה של זו אין מעשה האחרון כלום. או אם בעל תחלה וחזר ובעל לשניה. או בעל תחלה ועשה מאמר בשניה, או נתן גט לשניה או חלץ לשניה, אין אחר ביאה כלום ומעשה אחרון לא חשיב ומותר בקרובות השניה: <b>אין אחר חליצה כלום</b>. ארישא קאי. ואסיפא צריך למימר אין אחר ביאה כלום:
<b style="color: gray;">תוי"ט</b>
{טו} <b>ב'</b> יבמין כו' ואצ''ל בב' יבמין לב' יבמות, דאיכא למ''ד בגמרא דצרה על האחין בכרת דבדקיימא קיימא:
<h3>פרק ה - משנה ו</h3>
חָלַץ, וְעָשָׂה מַאֲמָר, נָתַן גֵּט, וּבָעַל, אוֹ, בָּעַל, וְעָשָׂה מַאֲמָר, וְנָתַן גֵּט, וְחָלַץ, אֵין אַחַר חֲלִיצָה כְּלוּם, בֵּין בַּתְּחִלָּה, בֵּין בָּאֶמְצַע, בֵּין בַּסּוֹף. וְהַבְּעִילָה, בִּזְמַן שֶׁהִיא בַתְּחִלָּה, אֵין אַחֲרֶיהָ כְּלוּם. בָּאֶמְצַע וּבַסּוֹף, יֵשׁ אַחֲרֶיהָ כְּלוּם. רַבִּי נְחֶמְיָה אוֹמֵר, אַחַת בְּעִילָה {יט} וְאַחַת חֲלִיצָה, בֵּין בַּתְּחִלָּה, בֵּין בָּאֶמְצַע, בֵּין בַּסּוֹף, אֵין אַחֲרֶיהָ כְּלוּם:
<b style="color: gray;">רע"ב</b> <b>חלץ ועשה מאמר נתן גט ובעל</b>. איבם אחד ויכמה אחת קאי. {טז} ואף על גב דתנא לעיל, הדר תניא הכא משום סיפא דבעי לאפלוגי בין ביאה לחליצה, דחליצה בין בתחלה בין באמצע בין בסוף אין אחריה כלום, והביאה דוקא בזמן שהיא בתחלה. ולאשמועינן נמי פלוגתא דר' נחמיה ורבנן: <b>בין בתחלה בין באמצע</b>. כגון גט לזו וחלץ לזו וחזר ועשה בה מאמר או בבעלת הגט, לא מהני המאמר {יז} ולא בעינן גט למאמרו: <b>בסוף</b>. אחר מאמר וגט חלץ: <b>אין אחריה כלום</b>. וחליצה גמורה היא, ואי הדר ועביד מאמר לא בעיא גט, משום דחליצה גירושין גמורים נינהו, ואע''ג דהיא חליצה פסולה: <b>הביאה באמצע</b>. כגון גט לזו ובעל לזו וחזר ועשה מאמר בשלישית, אסור בקרובותיה {יח}: <b>בסוף</b>. גט לזו ומאמר לזו וחזר ובא (עליה) על [האחת], יש אחר ביאה זו זיקת יבמין, וכי מפיק לה בעי חליצה ולא סגי לה בגט: <b>אין אחריה כלום</b>. ונפקא בגט בלא חליצה. ואי הדר וקידש לאידך אחר ביאה אין במעשיו כלום:
<b style="color: gray;">תוי"ט</b>
{טז} <b>משום</b> דהאי לישנא מתניא במ''ג ביבם אחד ויבמה אתת קא מפרש הכי אבל לקושטא דמלתא קא מהדרי אכולהו דכולהו שוים בין ביבם אחד ויבמה אחת בין ב' יבמות. וה''ט דהדר אסברא להו בב' יבמות כגון גט לזו כו' ולא בא לומר אלא דאין זה דין חדש: {יז} <b>ולעיל</b> במ''ב בעשה מאמר וחליצה לא תנן אין אחריו כלום כיון שצריכה מעשה דגט אחריו על המאמר שקדמו. תוספ': {יח} <b>וה''מ</b> למימר ועשה מאמר בבעלת הגט דהא תנן לעיל גט ומאמר באחד שצריכה גט וחליצה אלא משום איסור קרובות נקט בשלישית דאלו בעלת גט בלאו הכ' משום גיטא נאסרו הקרובות: {יט} <b>אחת</b> בעילה כו'. טעמיה מפרש בגמרא:
<h2>פרק ו</h2>
<h3>פרק ו - משנה א</h3>
הַבָּא עַל יְבִמְתּוֹ, בֵּין בְּשׁוֹגֵג, בֵּין בְּמֵזִיד, בֵּין בְּאוֹנֶס {ב} בֵּין בְּרָצוֹן {ג}, אֲפִלוּ הוּא שׁוֹגֵג וְהִיא מְזִידָה, הוּא מֵזִיד וְהִיא שׁוֹגֶגֶת, הוּא אָנוּס וְהִיא לֹא אֲנוּסָה {ד}, הִיא אֲנוּסָה וְהוּא לֹא אָנוּס, אֶחָד הַמְעָרֶה וְאֶחָד הַגּוֹמֵר, קָנָה {ה} וְלֹא חָלַק בֵּין בִּיאָה לְבִיאָה:
<b style="color: gray;">רע"ב</b> <b>הבא על יבמתו</b>. שוגג. כסבור אשה אחרת היא {א}: <b>מזיד</b>. לשם זנות ולא למצות יבום: <b>אפילו הוא שוגג והיא מזידה</b>. לא מבעיא היכא דהיא מכוונה למצוה, אלא אפילו היכא דתרווייהו לא מכווני למצוה, כגון שהוא מכוין לאשה אחרת והיא נתכוונה לשם זנות, קנה, דאמר קרא (דברים כ''ה) יבמה יבא עליה, מכל מקום: <b>המערה</b>. שלא גמר ביאתו אלא הכניס עטרה בלבד. ופגיעת עטרה בלא הכנסה קרויה נשיקה: <b>קנה</b>. וזכה בנחלה, ויוצאת בגט אם בא להוציאה: <b>לא חלק בין ביאה לביאה</b>. בין ביאה כדרכה לביאה שלא כדרכה, דכתיב (ויקרא כ') משכבי אשה, {ו} מגיד הכתוב ששתי משכבות יש באשה:
<b style="color: gray;">תוי"ט</b>
{א} <b>ואפילו</b> אינה אשתו. שנמצא שנתכוין ג''כ לזנות אלא מיהו אינו מזיד ביבמתו ושוגג בה מיקרי ותדע דהרי לגבה לא משכחת בענין אחר: {ב} <b>באונס</b>. מפרש בגמרא כגון שנתכוין לאשתו ותקפתו יבמתו א''נ עו''ג הדביקוהו ביבמתו בע''כ: {ג} <b>ברצון</b>. היינו למצות יבום ואע''ג דפשיטא היא קתני, לה דהכי אורחיה בכל דוכתא. תוספ': {ד} <b>לא</b> אנוסה. אבל מזידה או שוגגה. תוספ': {ה} <b>קנה</b>. בגמרא ילפינן ליה מקראי וב''ב הר''מ. והוא מגמרא סנהדרין דף נ''ד. צ''ע דהתם לא ילפינן מצוה דקנייה יבמה ממתניתין ובגמרא דהכא למדוה מולקחה: {ו} <b>וכ''כ</b> הר''מ. וברייתא הוא בפ''ז דסנהדרין דף נ''ז ובזכר הוא דכתיב ואר''י הרי זה בא ללמד ונמצא למד. פירש''י הרי זה בא ללמד על זכר שחייב אפילו שלא כדרכה ונמצא למד דלמשכב זכר, לא איצטריך קרא דפשיטא דשלא כדרכה הוא. אלא האי משכבי לאשמעינן אתא דהבא על אשה בין כדרכה בין שלא כדרבה חייב:
<h3>פרק ו - משנה ב</h3>
וְכֵן הַבָּא עַל אַחַת מִכָּל הָעֲרָיוֹת {ז} שֶׁבַּתּוֹרָה, אוֹ פְסוּלוֹת, כְּגוֹן אַלְמָנָה לְכֹהֵן גָּדוֹל, גְּרוּשָׁה וַחֲלוּצָה לְכֹהֵן הֶדְיוֹט, מַמְזֶרֶת וּנְתִינָה לְיִשְׂרָאֵל, בַּת יִשְׂרָאֵל לְמַמְזֵר וּלְנָתִין, פְּסָלָהּ. וְלֹא חָלַק בֵּין בִּיאָה לְבִיאָה:
<b style="color: gray;">רע"ב</b> <b>וכן הבא על אחת מכל העריות</b>. באחת מכל הביאות האלו: <b>או על הפסולות כגון אלמנה, לכהן גדול וכו'</b>. פסלה לכהונה משום זונה. {ח} ואף על פי שאשת ישראל שנאנסה מותרת לבעלה, פסולה היא לכהונה. וגרושה נמי, אי בת כהן היא מפסלה בהך ביאה מתרומה דבי נשא {ט}: <b>ממזרת ונתינה, לישראל</b>. לאו אפסולה לכהונה קאי, דהא פסולה וקיימא, אלא לענין העראה נקט, ליה, למלקי עלה בהעראה כגמר ביאה:
<b style="color: gray;">תוי"ט</b>
{ז} <b>העריות</b> כו'. כולהו ילפינן. להו בגמרא מקראי: {ח} <b>דברי</b> תימא הן: <b>שלא</b> מצאנו מי שסובר כן ויבואר במ''ה. והר''מ כתב דנעשית חללה: {ט} <b>וטעמא</b> דכיון דאשכחן באשת כהן דאפילו באונס אסורה אין לנו לחלק בין אונס לרצון לענין תרומה וכהונה אפילו אשת ישראל:
<h3>פרק ו - משנה ג</h3>
אַלְמָנָה לְכֹהֵן גָּדוֹל, גְּרוּשָׁה וַחֲלוּצָה לְכֹהֵן הֶדְיוֹט, מִן הָאֵרוּסִין לֹא יֹאכְלוּ בַתְּרוּמָה. רַבִּי אֱלִיעֶזֶר וְרַבִּי שִׁמְעוֹן מַכְשִׁירִין. נִתְאַרְמְלוּ אוֹ נִתְגָּרְשׁוּ, מִן הַנִּשּׂוּאִין פְּסוּלוֹת, מִן הָאֵרוּסִין כְּשֵׁרוֹת:
<b style="color: gray;">רע"ב</b> <b>מן האירוסין לא יאכלו בתרומה</b>. מפני שנתקדשה קידושי עבירה נפסלה מתרומה דבית אביה אם בת כהן היא: <b>רבי אליעזר ור''ש מכשירין</b>. עד שתבעל ותיעשה חללה, שנאמר (ויקרא כ''א) ולא יחלל, {י} שני חלולין אחד לה ואחד לזרעה. ולית הלכתא כוותייהו, אלא אף מן הארוסין לא יאכלו בתרומה: <b>נתארמלו או נתגרשו</b>. מן הכהנים הללו: <b>מן הנישואין פסולות</b>. דשויוה חללה בביאתן: <b>מן האירוסין כשרות</b>. דאפילו תנא קמא לא פסל מן האירוסין אלא בחייהן, שהיא משתמרת לביאה פסולה, אבל מתו לא:
<b style="color: gray;">תוי"ט</b>
{י} <b>מדלא</b> כתיב ולא יחל:
<h3>פרק ו - משנה ד</h3>
כֹּהֵן גָּדוֹל לֹא יִשָּׂא אַלְמָנָה, בֵּין אַלְמָנָה מִן הָאֵרוּסִין {יא} בֵּין אַלְמָנָה מִן הַנִּשּׂוּאִין, וְלֹא יִשָּׂא אֶת הַבּוֹגֶרֶת {יג} רַבִּי אֱלִיעֶזֶר וְרַבִּי שִׁמְעוֹן מַכְשִׁירִין {יד} בַּבּוֹגֶרֶת. לֹא יִשָּׂא אֶת מֻכַּת עֵץ. אֵרֵס אֶת הָאַלְמָנָה, וְנִתְמַנָּה לִהְיוֹת כֹּהֵן גָּדוֹל, יִכְנוֹס {טו}. וּמַעֲשֶׂה בִיהוֹשֻׁעַ בֶּן גַּמְלָא שֶׁקִּדֵּשׁ אֶת מָרְתָא בַּת בַּיְתוֹס, וּמִנָּהוּ הַמֶּלֶךְ לִהְיוֹת כֹּהֵן גָּדוֹל, וּכְנָסָהּ. שׁוֹמֶרֶת יָבָם שֶׁנָּפְלָה לִפְנֵי כֹהֵן הֶדְיוֹט, וְנִתְמַנָּה לִהְיוֹת כֹּהֵן גָּדוֹל, אַף עַל פִּי שֶׁעָשָׂה בָּהּ מַאֲמָר, הֲרֵי זֶה לֹא יִכְנוֹס {טז}. כֹּהֵן גָּדוֹל שֶׁמֵּת אָחִיו, חוֹלֵץ {יז} וְלֹא מְיַבֵּם:
<b style="color: gray;">רע"ב</b> <b>לא ישא את הבוגרת</b>. דכתיב (שם) והוא אשה בבתוליה יקח, פרט לבוגרת {יב} שכלו בתוליה: <b>רבי אלעזר ורבי שמעון מכשירין</b>. ולית הלכתא כוותייהו:
<b style="color: gray;">תוי"ט</b>
{יא} <b>מן</b> האירוסין כו' הבוגרת. בגמרא ילפינן להו מקראי: {יב} <b>ל''ד</b> כלו, אלא כלומר נתמעטו קצת. תוספ': {יג} <b>בוגרת</b>. נקראת הבתולה כשיהיה לה ששה חדשים אחר הבאת סימני נערות והסימנים הם שתביא ב' שערות אחר שנשלמו לה י''ב שנה לפי שקודם י''ב שנה אינם סימנים אלא שומא. וכן כ''ז שלא תביא ב' שערות אפילו אחר הי''ב שנה היא קטנה עד שתשלים כ' שנה. הר''מ: {יד} <b>מכשירין</b>. בגמרא מפרש טעמייהו: {טו} <b>יכנוס</b>. דכתיב בתולה מעמיו יקח אשה והאי אשה לא איצטריך אלא לדרשא. גמרא: {טז} <b>לא</b> יכנוס. דאשה אמר קרא ולא יבמה. גמרא: {יז} <b>חולץ</b> כו'. וא''ת מרישא שמעינן לה דקתני שומרת יבם כו' ואומר ר''י דחולץ אתא לאשמעינן דס''ד משום בזיון דכהן גדול שרוקקת בפניו לא תחלוץ אע''ג דתנן לה לעיל. תוספ':
<h3>פרק ו - משנה ה</h3>
כֹּהֵן הֶדְיוֹט לֹא יִשָּׂא אַיְלוֹנִית, אֶלָּא אִם כֵּן יֶשׁ לוֹ אִשָּׁה וּבָנִים {יט}. רַבִּי יְהוּדָה אוֹמֵר, אַף עַל פִּי שֶׁיֶּשׁ לוֹ אִשָּׁה וּבָנִים, לֹא יִשָּׂא אַיְלוֹנִית, שֶׁהִיא זוֹנָה {כ} הָאֲמוּרָה בַתּוֹרָה. וַחֲכָמִים אוֹמְרִים, אֵין זוֹנָה אֶלָּא גִיּוֹרֶת וּמְשֻׁחְרֶרֶת {כא} וְשֶׁנִּבְעֲלָה בְעִילַת זְנוּת:
<b style="color: gray;">רע"ב</b> <b>כהן הדיוט לא ישא אילונית וכו'</b>. והוא הדין לישראל. {יח} ולא נקט כהן אלא משום פלוגתא דרבי יהודה דאמר דכהן אפילו יש לו אשה ובנים לא ישא אילונית, מה שאין כן בישראל. ואין הלכה כר' יהודה: <b>ושנבעלה בעילת זנות</b>. כגון חייבי לאוין או חייבי עשה, {כב} וכל שכן חייבי כריתות ומיתות בית דין. אבל הבא על הפנויה לא עשאה זונה:
<b style="color: gray;">תוי"ט</b>
{יח} <b>דמידי</b> הוא טעמא אלא משום שאינה בת בנים ישראל לא מפקדו אפריה ורביה. גמרא. וה''ה זקנה ושאינה ראויה לילד: {יט} <b>אשה</b> כו'. או אשה לפרות ולרבות עמה או בנים שקיים בהם פו''ר. הר''מ: {כ} <b>זונה</b>. דכתיב הזנו ולא יפרוצו, כל ביאה שאין בה פירצה פירוש גידול בנים אינה אלא זנות. וכתבו התוספ' קטנה אתיא לכלל פירצה לכשתגדל ולא ממעט אלא היכא דלא אתיא לעולם לכלל פרצה: {כא} <b>גיורת</b> ומשוחררת. לפי שהעובדי גלולים שטופי זמה היו ובניהם ילדי זנונים היו ולפיכך סתם תנן אע''פ שלא נבעלה אפילו פחותה מבת ג' שנים ויום אחד. הר''מ והרא''ש. והא דהוצרכו ב''ד של חשמונאי לגזור משום זנות כמ''ש בפ''ק דשבת היינו קודם שנתגיירה דלא שייך בה קיחה וחילול: {כב} <b>פירוש</b> חייבי עשה ג' הן מצרי ואדומי ראשון ושני דאתיין מכלל עשה דדור שלישי יבא. וכן בעילה לכהן גדול אתיא מכלל עשה דבבתוליה יקח ולאו הבא מכלל עשה עשה. אבל הר''מ ביאר שאין חייבי לאוין ועשין עושין זונה אלא השוים בכל וחשיב נמי חלל ויש לתמוה על הר''מ והר''ב ממ''ב דלא חשיב אלא חייבי כריתות ופסולי בהונה (ועפ''ז מ''ה). והר''א ותוספ' והרא''ש סוברים דאין זונה אלא מחייבי כריתות או כותי ועבד שאין בהן קדושין. ועתוי''ט:
<h3>פרק ו - משנה ו</h3>
לֹא יִבָּטֵל אָדָם מִפִּרְיָה וְרִבְיָה, אֶלָּא אִם כֵּן יֶשׁ לוֹ בָנִים. בֵּית שַׁמַּאי אוֹמְרִים, שְׁנֵי זְכָרִים. וּבֵית הִלֵּל אוֹמְרִים, זָכָר וּנְקֵבָה, שֶׁנֶּאֱמַר, (בראשית ה) זָכָר וּנְקֵבָה בְּרָאָם {כג}. נָשָׂא אִשָּׁה, וְשָׁהָה עִמָּהּ עֶשֶׂר שָׁנִים, וְלֹא יָלְדָה, אֵינוֹ רַשַּׁאי לִבָּטֵל. גֵּרְשָׁהּ, מֻתֶּרֶת לִנָּשֵׂא לְאַחֵר {כז}. וְרַשַּׁאי הַשֵּׁנִי לִשְׁהוֹת עִמָּהּ עֶשֶׂר שָׁנִים. וְאִם הִפִּילָה, מוֹנֶה מִשָּׁעָה שֶׁהִפִּילָה. הָאִישׁ מְצֻוֶּה עַל פִּרְיָה וְרִבְיָה, אֲבָל לֹא הָאִשָּׁה. רַבִּי יוֹחָנָן בֶּן בְּרוֹקָא אוֹמֵר, עַל שְׁנֵיהֶם הוּא אוֹמֵר, (בראשית א) וַיְבָרֶךְ אֹתָם אֱלֹהִים וַיֹּאמֶר לָהֶם אֱלֹהִים פְּרוּ וּרְבוּ:
<b style="color: gray;">רע"ב</b> <b>בית שמאי אומרים שני זכרים</b>. דילפינן ממשה שפירש מן האשה לאחר שנולדו לו שני זכרים: <b>ובית הלל אומרים זכר ונקיבה שנאמר זכר ונקבה בראם</b>. וממשה אין ראיה שעל פי הדבור עשה {כד}: <b>ושהה עמה עשר שנים וכו'</b>. כדאשכחן באברהם לאחר ששהה עשר שנים עם שרה ולא ילדה נשא הגר. {כה} וימים שישב עמה בחוצה לארץ לא עלו מן המנין, דדלמא ישיבת חוץ לארץ גרמה. וכל הימים שהאיש או האשה חולים או חבושים בבית האסורים וכיוצא בזה מדברים שמונעים התשמיש אין עולין למנין עשר שנים: <b>גירשה מותרת לינשא לאחר</b>. דשמא לאו מינה הוי אלא מיניה. וכשהוא מגרשה נותן לה כתובתה אם טוענת דמיניה הוא {כו} שאינו יורה כחץ, ומטילין חרם עליה אם יודעת שהוא יורה כחץ וטוענת עליו טענת שקר: <b>האיש מצווה על פריה ורביה ולא האשה</b>. דכתיב (בראשית א') פרו ורבו וגו' וכבשוה, וכבשה כתיב חסר וי''ו, האיש שדרכו לכבוש את האשה הוא מצווה על פריה ורביה: <b>רבי יוחנן בן ברוקא אומר וכו'</b>. ולית הלכתא כותיה:
<b style="color: gray;">תוי"ט</b>
{כג} <b>זכר</b> כו'. וב''ש אין דנין אפשר משא''א דאי לא אבראי חוה לא הוה נקבה אחריתי אבל הבא מי שיש לו שני זכרים נקבות הרבה בעולם. גמרא ורש''י: {כד} <b>שנא'</b> לך אמור להם שובו לכם לאהליכם ואתה פה עמוד עמדי. גמרא: {כה} <b>ויצחק</b> ששהה כ' שהרי בן מ' היה בקחתו את רבקה ובן ס' בלדת אותם. תירץ בגמרא דיצחק עקר היה ויודע שמחמת עצמו הוא. ורש''י בחומש ע''פ הברייתא, דבת שלש נשאה ושהה י' עד שתהיה ראויה לילד ואח''כ עוד י' כמו שעשה אביו: {כו} <b>לפי</b> שכל שאין טוען בבריא אין משביעין אפילו היסת אבל מתקנת הגאונים להחרים סתם. ועתוי''ט: {כז} <b>לאחר</b>. לשני אין לשלישי לא ומתניתין מני רבי היא:
<h2>פרק ז</h2>
<h3>פרק ז - משנה א</h3>
אַלְמָנָה לְכֹהֵן גָּדוֹל, גְּרוּשָׁה וַחֲלוּצָה לְכֹהֵן הֶדְיוֹט, הִכְנִיסָה לוֹ עַבְדֵי מְלוֹג וְעַבְדֵי צֹאן בַּרְזֶל, עַבְדֵי מְלוֹג לֹא יֹאכְלוּ בַתְּרוּמָה, עַבְדֵי צֹאן בַּרְזֶל יֹאכֵלוּ. וְאֵלּוּ הֵן עַבְדֵי מְלוֹג, אִם מֵתוּ, מֵתוּ לָהּ, וְאִם הוֹתִירוּ, הוֹתִירוּ לָהּ. אַף עַל פִּי שֶׁהוּא חַיָּב בִּמְזוֹנוֹתָם, הֲרֵי אֵלּוּ לֹא יֹאכְלוּ בַתְּרוּמָה. וְאֵלּוּ הֵן עַבְדֵי צֹאן בַּרְזֶל, אִם מֵתוּ, מֵתוּ לוֹ, וְאִם הוֹתִירוּ, הוֹתִירוּ לוֹ. הוֹאִיל וְהוּא חַיָּב בְּאַחֲרָיוּתָן, הֲרֵי אֵלּוּ יֹאכְלוּ בַתְּרוּמָה:
<b style="color: gray;">רע"ב</b> <b>אלמנה לכהן גדול: עבדי מלוג</b>. מה שהאשה משיירת לעצמה ואינה כותבת בכתובתה, נקראים נכסי מלוג, שהבעל מולג אותם נכסים כמליגת התרנגולים, מפני שהוא אוכל פירות אותן נכסים, ואם פחתו פחתו לה ואם הותירו הותירו לה. ונכסי צאן ברזל הם הנכסים שהכניסה לו ומה שהוסיף הוא לה וכתבו בכתובה סך הכל קיבל עליו פלוני כך וכך בכתובתה. ולכך נקראים צאן ברזל, שהקרן קיים כברזל, שאם מתו כולן, חייב הבעל לשלם. ולפי שהיו רגילים לשום הצאן בשומת כך וכך והיה הרועה חייב באחריותן כפי השומא אפילו אם מתו כל הצאן, לכך נקראו הנכסים שהבעל מקבל עליו אחריותן נכסי צאן ברזל: <b>עבדי מלוג לא יאכלו</b>. לפי שהן שלה והיא חללה {א}:
<b style="color: gray;">תוי"ט</b>
{א} <b>דאי</b> לאו שהיא חללה היו אוכלין אע''פ שהן שלה כדמפרש במתניתין דלקמן:
<h3>פרק ז - משנה ב</h3>
בַּת יִשְׂרָאֵל שֶׁנִּסֵּת לַכֹּהֵן וְהִכְנִיסָה לוֹ עֲבָדִים, בֵּין עַבְדֵי מְלוֹג, בֵּין עַבְדֵי צֹאן בַּרְזֶל, הֲרֵי אֵלּוּ יֹאכְלוּ בַּתְּרוּמָה. וּבַת כֹּהֵן שֶׁנִּסֵּת לְיִשְׂרָאֵל, וְהִכְנִיסָה לוֹ, בֵּין עַבְדֵי מְלוֹג, בֵּין עַבְדֵי צֹאן בַּרְזֶל, הֲרֵי אֵלּוּ לֹא יֹאכְלוּ בַתְּרוּמָה:
<b style="color: gray;">רע"ב</b> <b>בת ישראל שנישאת לכהן</b>. אפילו עבדי מלוג יאכלו, משום דהוי קנין כהן שקנה קנין, כלומר האשה שהיא קנינו של כהן קנתה אלו העבדים, וכתיב (ויקרא כ''ב) וכהן כי יקנה נפש קנין כספו, שאין ת''ל קנין כספו אלא למדרש הכי, וכהן כי יקנה קנין כספו נפש, שעבדו של כהן קנה נפש, הוא יאכל בו {ב}:
<b style="color: gray;">תוי"ט</b>
{ב} <b>אע''ג</b> דבאשתו שכנסה איירינן מיהו עבד שקנה נמי ילפינן בברייתא דמאי שנא הך איתתא קנינו והך עבד קנינו. וכתב רש''י וא''ת מה שקנה עבד קנה רבו ולמאי איצטריך קרא, י''ל כגון שנתנו לעבד מנה ע''מ שאין לרבו רשות בו:
<h3>פרק ז - משנה ג</h3>
בַּת יִשְׂרָאֵל שֶׁנִּסֵּת לַכֹּהֵן, וָמֵת, וְהִנִּיחָה מְעֻבֶּרֶת, לֹא יֹאכְלוּ עֲבָדֶיהָ בַּתְּרוּמָה, מִפְּנֵי חֶלְקוֹ שֶׁל עֻבָּר, שֶׁהָעֻבָּר פּוֹסֵל וְאֵינוֹ מַאֲכִיל, דִּבְרֵי רַבִּי יוֹסֵי. אָמְרוּ לוֹ, מֵאַחַר שֶׁהֵעַדְתָּ לָנוּ עַל בַּת יִשְׂרָאֵל לְכֹהֵן, אַף בַּת כֹּהֵן לְכֹהֵן, וָמֵת, וְהִנִּיחָהּ מְעֻבֶּרֶת, לֹא יֹאכְלוּ עֲבָדֶיהָ בַּתְּרוּמָה, מִפְּנֵי חֶלְקוֹ שֶׁל עֻבָּר:
<b style="color: gray;">רע"ב</b> <b>והניחה מעוברת</b>. אע''פ שיש לה בנים ממנו והיא אוכלת בתרומה, לא יאכלו עבדי צאן ברזל בתרומה, לפי שהן של יורשין ויש לעובר חלק בהן ואין לעובר כח להאכילם בתרומה, אי משום דקסבר עובר במעי זרה זר הוא, אי משום דקסבר ילוד מאכיל, שאינו ילוד אינו מאכיל, דכתיב (ויקרא כ''ב) ויליד ביתו הם יאכלו וקרי ביה הם יאכילו: <b>שהעובר פוסל</b>. אם בת כהן לישראל היא והניחה מעוברת ואין לה בן אחר פוסלה מלשוב לבית אביה: <b>ואינו מאכיל</b>. שאם היתה בת ישראל לכהן והניחה מעוברת אין בעובר כח להאכילה, והוא הדין לעבדיו: <b>אף בת כהן לכהן כו'</b>. כיון דאמרת שאינו ילוד אינו מאכיל, {ג} אף בת כהן לכהן אין העבדים אוכלים בתרומה מפני חלקו של עובר, שהרי עבדיו הן ואינן אוכלין אלא בשבילו {ד} והוא אין בו כח להאכיל. ואין הלכה כר' יוסי:
<b style="color: gray;">תוי"ט</b>
{ג} <b>דרבנן</b> הוו סברי דטעמא משום דילוד מאכיל ולא סברי דטעמיה משום עובר במעי זרה כו'. תוספ': {ד} <b>רש''י</b> ומשמע דר''ל דלאו דוקא מפני חלקו של עובר ומיירי ביש לו אחים ובהא הוא דפליגי עליה רבנן לומר דודאי אין לו זכיה היכא דאיכא אחי אבל כי ליכא אחי כלל מודו רבנן אפילו באין לו אחים שאין אוכלים בשביל אחים סברי דאין לעובר קנין בעבדים ואוכלים וחולקים על ר''י ותמהו עליו שא''כ אף בת כהן לכהן כו' ואין כאן אלא עובר לדבריך לא יאכלו אלא אוכלים הם לפי שאין לעובר קנין בהם ואוכלים בשביל המשפחה שכ''ז שלא נולד העובר זוכה הקרוב לירושת כהן ואוכלים בגינו כדאיתא בגמרא וזוהי דעת הרי''ף. אבל במ''ג פ''ה דנדה מפרש הר''ב דהא דעובר אין לו זכיה ביש לו אחים ומשמע דאי אין לו אחים יש לו זכיה וזוהי דעת הרא''ש. ועתוי''ט:
<h3>פרק ז - משנה ד</h3>
הָעֻבָּר, וְהַיָּבָם, וְהָאֵרוּסִין, וְהַחֵרֵשׁ, וּבֶן תֵּשַׁע שָׁנִים וְיוֹם אֶחָד, פּוֹסְלִין וְלֹא מַאֲכִילִין. סָפֵק שֶׁהוּא {י} בֶן תֵּשַׁע שָׁנִים וְיוֹם אֶחָד סָפֵק שֶׁאֵינוֹ, סָפֵק הֵבִיא שְׁתֵּי שְׂעָרוֹת סָפֵק לֹא הֵבִיא, נָפַל הַבַּיִת עָלָיו וְעַל בַּת אָחִיו וְאֵין יָדוּעַ אֵי זֶה מֵת רִאשׁוֹן, צָרָתָהּ חוֹלֶצֶת וְלֹא מִתְיַבֶּמֶת:
<b style="color: gray;">רע"ב</b> <b>העובר והיבם וכו'</b>. האי עובר אי בת כהן לישראל היא, פוסל, דכתיב בנעוריה, פרט למעוברת. {ה} אי בת ישראל לכהן היא, לא מאכיל, דשאינו ילוד אינו מאכיל: <b>והיבם</b>. אי בת כהן לישראל היא, פוסל לה, ושבה אל בית אביה כתיב (שם) פרט לשומרת יבם שאינה יכולה לשוב שהיא אגודה ביבמה. ואי בת ישראל לכהן, לא מאכיל לה, קנין כספו אמר רחמנא וזו קנין אחיו היא {ו}: <b>והארוסין</b>. אי בת כהן לישראל היא, פסיל לה, דקני לה בהויה, ומשעת הויה אפסילה לה, כדכתיב (שם) ובת כהן כי תהיה לאיש זר. אי בת ישראל לכהן, לא מאכיל לה, גזירה שמא ימזגו לה כוס יין של תרומה בבית אביה ותשקה לאחיה ולאחיותיה: <b>והחרש</b>. אי בת כהן לישראל היא, פסל לה, דהא קנאה בתקנתא דרבנן. ואי בת ישראל לכהן היא, לא מאכיל לה, דקנין כספו אמר רחמנא וחרש מדאורייתא לא קני: <b>ובן תשע שנים ויום אחד וכו'</b>. אחד מן הפסולים לכהונה שהוא בן תשע שנים ויום אחד ובא על הכהנת או על הלויה או על בת ישראל, פסלה מלאכול בתרומה, {ז} שבן תשע שנים ויום אחד ביאתו ביאה ונתחללה בבעילתו. {ח} ואי בת ישראל נישאת לכהן בן תשע שנים ויום אחד, אינו מאכילה בתרומה, שאין קנינו קנין גמור {ט}: <b>וכן ספק בן תשע שנים וכו'</b>. דינו כבן תשע ודאי ופוסל: <b>ספק הביא ששתי שערות ספק לא הביא</b>. קטן שקידש את האשה, ספק הביא שתי שערות ספק לא הביא וקדושיה קדושי ספק, אשתו חולצת ולא מתיבמת {יא}: <b>נפל הבית עליו ועל בת אחיו</b>. שהיא אשתו. ספק הוא מת ראשון ונפלו שתיהן ליבום לפני אחיו ופטורה צרתה משום צרת הבת, ספק היא מתה ראשונה ובשעת נפילה ליבום לא הואי צרתה צרת ערוה כדתנן וכולן אם מתו או מיאנו וכו' צרותיהן מותרות. צרתה חולצת ולא מתיבמת. ואיידי דאיירי בספיקי לחומרא תני להא בהדייהו:
<b style="color: gray;">תוי"ט</b>
{ה} <b>דבנעוריה</b> משמע בזמן שהיא דומה לנעוריה. רש''י: {ו} <b>ומיהו</b> דוקא כששומרת ליבם אבל אחר שיבמה הרי היא כאשתו לכל דבר: {ז} <b>בגמרא</b> ילפינן להו מקראי. {ח} כלומר ופסולה להנשא לכהונה וק''ו מגרושה מה גרושה שמותרת בתרומה אסורה לכהונה זו שאסורה בתרומה אינו דין שפסולה לכהונה: {ט} <b>דנשואי</b> קטן אינו כלום נ''י: {י} <b>ספק</b> כו'. ולא מוקמינן ליה אחזקה אפילו לתרומה דמיירי כגון דהשתא דאתא קמן הוי ודאי בן ט' אע''פ שהיה ספק כשבא עליה לא מוקמינן אחזקה קמייתא אלא אזלינן בתר השתא שהוא ודאי בן ט' דחזקה קמייתא איתרע לה. תוספ': {יא} <b>ותימא</b> דממ''נ תתייבם אי קדושיו קדושין הרי מצוה ליבמה ואי לא הוו קדושין לא היתה אשת אחיו מעולם. ורש''י פירש לענין שפוסל בת כהן המאורסת לו מלאכול בתרומה. והר''מ פירש בחולץ ליבמתו ונפל הספק אם הביא ב' שערות כו' חולצת כו' והקרוב אלי שבדברי הר''ב יש ט''ס:
<h3>פרק ז - משנה ה</h3>
הָאוֹנֵס, וְהַמְפַתֶּה, וְהַשּׁוֹטֶה {יב}, לֹא פוֹסְלִים וְלֹא מַאֲכִילִים {יג}. וְאִם {יד} אֵינָם רְאוּיִין לָבוֹא בְּיִשְׂרָאֵל, הֲרֵי אֵלּוּ פוֹסְלִין. כֵּיצַד, יִשְׂרָאֵל שֶׁבָּא עַל בַּת כֹּהֵן, תֹּאכַל בַּתְּרוּמָה. עִבְּרָה {טו} לֹא תֹאכַל בַּתְרוּמָה. נֶחְתַּךְ הָעֻבָּר בְּמֵעֶיהָ, תֹּאכֵל. כֹּהֵן שֶׁבָּא עַל בַּת יִשְׂרָאֵל, לֹא תֹאכַל בַּתְּרוּמָה. עִבְּרָה, לֹא תֹאכֵל. יָלְדָה, תֹּאכֵל {טז}. נִמְצָא כֹּחוֹ שֶׁל בֵּן גָּדוֹל מִשֶּׁל אָב. הָעֶבֶד פוֹסֵל {יז} מִשּׁוּם בִּיאָה, וְאֵינוֹ פוֹסֵל מִשּׁוּם זֶרַע. כֵּיצַד, בַּת יִשְׂרָאֵל לַכֹּהֵן, בַּת כֹּהֵן לְיִשְׂרָאֵל, וְיָלְדָה הֵימֶנּוּ בֵן, וְהָלַךְ הַבֵּן וְנִכְבַּשׁ עַל הַשִּׁפְחָה, וְיָלְדָה הֵימֶנּוּ בֵן, הֲרֵי זֶה עֶבֶד. הָיְתָה אֵם אָבִיו בַּת יִשְׂרָאֵל לַכֹּהֵן {יט} לֹא תֹאכַל בַּתְּרוּמָה. בַּת כֹּהֵן לְיִשְׂרָאֵל, תֹּאכַל בַּתְּרוּמָה. מַמְזֵר פּוֹסֵל {כ} וּמַאֲכִיל. כֵּיצַד, בַּת יִשְׂרָאֵל לַכֹּהֵן, וּבַת כֹּהֵן לְיִשְׂרָאֵל, וְיָלְדָה הֵימֶנּוּ בַת, וְהָלְכָה הַבַּת וְנִשֵּׂאת לָעֶבֶד, אוֹ לַגּוֹי, וְיָלְדָה הֵימֶנּוּ בֵן, הֲרֵי זֶה מַמְזֵר {כא} הָיְתָה אֵם אִמּוֹ בַּתּ יִשְׂרָאֵל לַכֹּהֵן, תֹּאכַל בַּתְּרוּמָה. בַּת כֹּהֵן לְיִשְׂרָאֵל, לֹא תֹאכַל בַּתְּרוּמָה:
<b style="color: gray;">רע"ב</b> <b>והשוטה</b>. אפילו ע''י חופה וקידושין לא פוסל ולא מאכיל, שאין קנינו קנין: <b>נחתך העובר שבמעיה תאכל</b>. מיד. והוא הדין אם ילדתו ומת: <b>עיברה לא תאכל</b>. שהעובר אינו מאכיל: <b>גדול משל אב</b>. שהבועל אינו מאכיל לפי שלא בא עליה לשם קדושין ולאו קנינו היא, ובנו מאכיל: <b>העבד פוסל משום ביאה</b>. אם בא על הכהנת פסלה מלאכול בתרומה: <b>ואינו פוסל משום זרע</b>. אם יש לה זרע לבת כהן {יח} מישראל כשר: <b>נכבש</b>. נדחק ובא עליה: <b>הרי זה עבד</b>. שולד שפחה כמוה: <b>היתה אם אביו בת כהן לישראל תאכל בתרומה</b>. אם מת אביו, אף על גב דהולד קיים ובעלמא ולד פוסל, האי לא פסיל, דלאו בתר אבוה שדינן ליה דלאו זרעו הוא:
<b style="color: gray;">תוי"ט</b>
{יב} <b>והשוטה</b>. הא דלא תנן קמן בהדייהו דלא תקינו ליה רבנן נשואין היינו משום דבעי למתני סיפא וילדה לא מתני ליה לקטן. תוספ': {יג} <b>לא</b> פוסלין ולא מאכילין. לא איצטריך לאשומעינן באונס ומפתה דאין מאכילין ומשום לא פוסלין נקטי'. תוספ': {יד} <b>ואם</b> כו'. תנא סיפא דהכא לגלויי רישא דלעיל בן ט' ויום אחד דמוקמינן לה בפסולי כהונה שלא תאמר רישא פסולי קהל דוקא. תוספ': {טו} <b>עיברה</b> כו'. אבל ספק לא אמרינן שמא עיברה דבזנות לא חששו. גמרא. ופירש''י דקי''ל אשה מזנה מתהפכת כדי שלא תתעבר הלכך ליכא ספק. וכתבו התוספ' דהוא הדין בשוטה: {טז} <b>תאכל</b>. כדמרבינן לקמן אפילו ממזר: {יז} <b>פוסל</b> כו'. בגמרא ילפינן ליה מקרא: {יח} <b>שהוא</b> עבד מישראל כשר ומת בעלה ישראל ונשאר זה כו'. לשון רש''י: {יט} <b>בת</b> ישראל לכהן. ומת בנה מכהן ובנו בן בנה קיים דהוא עבד. רש''י: {כ} <b>ממזר</b> פוסל בגמרא יליף לה מקרא וה''ה לזרע זרעה בבת ישראל מכהן שמאכיל: {כא} <b>ממזר</b>. זאת ההלכה על דעת מי שאמר כותי ועבד הבא על בת ישראל הולד ממזר והרבה בגמרא נושא ונותן בזה ופסקו דהולד כשר בין בפנויה בין בא''א בין באונס בין ברצון. הר''מ:
<h3>פרק ז - משנה ו</h3>
כֹּהֵן גָּדוֹל פְּעָמִים שֶׁהוּא פֹסֵל. כֵּיצַד, בַּת כֹּהֵן לְיִשְׂרָאֵל, וְיָלְדָה הֵימֶנּוּ בַת, וְהָלְכָה הַבַּת וְנִסֵּת לַכֹּהֵן, וְיָלְדָה הֵימֶנּוּ בֵן, הֲרֵי זֶה רָאוּי לִהְיוֹת כֹּהֵן גָּדוֹל עֹמֵד וּמְשַׁמֵּשׁ עַל גַּבֵּי הַמִּזְבֵּחַ, מַאֲכִיל אֶת אִמּוֹ {כב} וּפוֹסֵל אֶת אֵם אִמּוֹ, וְזֹאת אוֹמֶרֶת, לֹא כִבְנִי כֹּהֵן גָּדוֹל, שֶׁהוּא פּוֹסְלֵנִי מִן הַתְּרוּמָה:
<b style="color: gray;">רע"ב</b> <b>ופוסל את אם אמו</b>. דאי לאו הוא, היתה אם אמו חוזרת לתרומה דבית אביה לאחר מיתת בתה. וכל זמן שזה קיים אינה חוזרת לתרומה דכתיב (ויקרא כ''ב) וזרע אין לה, עיין עליה, או בת בת הבת, או בן בן הבן, או בת בת הבן עד סוף כל הדורות: <b>לא כבני כהן גדול</b>. כלומר לא ירבו כמותו בישראל שהוא פוסלני מן התרומה:
<b style="color: gray;">תוי"ט</b>
{כב} <b>אם</b> אמו. לאחר מיתת אביו. רש''י:
<h2>פרק ח</h2>
<h3>פרק ח - משנה א</h3>
הֶעָרֵל וְכָל הַטְּמֵאִים {ב} לֹא יֹאכְלוּ בַתְּרוּמָה. נְשֵׁיהֶן וְעַבְדֵּיהֶן, יֹאכְלוּ בַתְּרוּמָה. פְּצוּעַ דַּכָּא וּכְרוּת שָׁפְכָה, הֵן וְעַבְדֵיהֶן יֹאכְלוּ, וּנְשֵׁיהֶן לֹא יֹאכֵלוּ. וְאִם לֹא יְדָעָהּ מִשֶּׁנַּעֲשָׂה פְצוּעַ דַּכָּא וּכְרוּת שָׁפְכָה, הֲרֵי אֵלּוּ {ד} יֹאכֵלוּ:
<b style="color: gray;">רע"ב</b> <b>הערל</b>. כהן ערל שמתו אחיו מחמת מילה {א}: <b>אינו אוכל בתרומה</b>. דילפינן מפסח דכתיב ביה (שמות י''ב) וכל ערל לא יאכל בו: <b>נשיהם ועבדיהם יאכלו</b>. דהא משום ערלה וטומאה לא נפקי מכלל כהנים אלא דאינהו גופייהו מחוסרים תקנה: <b>נשיהם לא יאכלו</b>. דשויה חללה בביאתו, דנבעלה לפסול לה: <b>ואם לא ידעה</b>. שהיתה נשואה לו קודם לכן ולא בא עליה {ג} לאחר שנעשה פצוע דכא:
<b style="color: gray;">תוי"ט</b>
{א} <b>אבל</b> ערלה שלא בזמנה מבעי לן בגמרא אי הוה ערלה: {ב} <b>וכל הטמאים</b>. בגמרא יליף להו מקרא: {ג} <b>הוא</b> מלשון וידע אדם: {ד} <b>הרי</b> אלו כו'. ובנשואה לו קודם שנעשה פצוע דכא דהואיל וכבר אכלה ואפילו לת''ק דמ''ג פ''ו דס''ל משתמרת לביאה פסולה לא תאכל הכא שאני שכבר אכלה ולא דמי נמי לבת ישראל שניסת לכהן ומת דהתם פקע קניניה הכא לא פקע קנינו. גמרא:
<h3>פרק ח - משנה ב</h3>
אֵיזֶהוּ פְּצוּעַ דַּכָּא, כֹּל שֶׁנִּפְצְעוּ הַבֵּיצִים שֶׁלּוֹ, וַאֲפִלּוּ אַחַת מֵהֶן. וּכְרוּת שָׁפְכָה, כֹּל שֶׁנִּכְרַת הַגִּיד. וְאִם נִשְׁתַּיֵּר מֵהָעֲטָרָה אֲפִלּוּ כְּחוּט הַשַּׂעֲרָה, כָּשֵׁר. פְּצוּעַ דַּכָּא וּכְרוּת שָׁפְכָה, מֻתָּרִין בְּגִיּוֹרֶת {ה} וּמְשֻׁחְרֶרֶת, וְאֵינָן אֲסוּרִין אֶלָּא מִלָּבוֹא בַקָּהָל, שֶׁנֶּאֱמַר, (דברים כג) לֹא יָבֹא פְצוּעַ דַּכָּא וּכְרוּת שָׁפְכָה בִּקְהַל יְיָ:
<b style="color: gray;">רע"ב</b> <b>ואם נשתייר מהעטרה</b>. שנחתך מהעטרה ואילך, כשר, שאין גיד אלא מהעטרה ולמעלה לצד הגוף. עטרה היא שורת בשר המקפת במקום המילה. ובין שנפצע הגיד כמין מכת חרב וסכין, בין שנתמעך והוקטן מאליו, בין שנכרת, בין בגיד בין בביצים בין בחוטי הביצים, כולם פסולים. והני מילי בידי אדם, אבל מחמת חולי הכל כשר:
<b style="color: gray;">תוי"ט</b>
{ה} <b>בגיורת</b> הא בנתינה אסורין אימא סיפא אינן אסורין כו' הא בנתינה שרו אלא מהא ליכא למשמע מינה. גמרא. ולעיל מזה בברייתא דשרו בנתינה:
<h3>פרק ח - משנה ג</h3>
עַמּוֹנִי וּמוֹאָבִי, אֲסוּרִים, וְאִסּוּרָן {ו} אִסּוּר עוֹלָם, אֲבָל נְקֵבּוֹתֵיהֶם מֻתָּרוֹת מִיָּד. מִצְרִי וַאֲדוֹמִי אֵינָם אֲסוּרִים אֶלָּא עַד שְׁלשָׁה דוֹרוֹת, אֶחָד זְכָרִים וְאֶחָד נְקֵבּוֹת {ז}. רַבִּי שִׁמְעוֹן מַתִּיר אֶת הַנְּקֵבוֹת מִיָּד. אָמַר רַבִּי שִׁמְעוֹן, קַל וָחֹמֶר הַדְּבָרִים, וּמָה אִם בְּמָקוֹם שֶׁאָסַר אֶת הַזְּכָרִים אִסּוּר עוֹלָם, הִתִּיר אֶת הַנְּקֵבוֹת מִיָּד. מָקוֹם שֶׁלֹּא אָסַר אֶת הַזְּכָרִים אֶלָּא עַד שְׁלשָׁה דוֹרוֹת, אֵינוֹ דִין שֶׁנַּתִּיר אֶת הַנְּקֵבוֹת מִיָּד. אָמְרוּ לוֹ, אִם הֲלָכָה נְקַבֵּל, וְאִם לַדִּין, יֵשׁ תְּשׁוּבָה. אָמַר לָהֶם, לֹא כִי, הֲלָכָה אֲנִי אוֹמֵר {ט}. מַמְזֵרִין {י} וּנְתִינִין, אֲסוּרִין, וְאִסּוּרָן אִסּוּר עוֹלָם, אֶחָד זְכָרִים, וְאֶחָד נְקֵבוֹת:
<b style="color: gray;">רע"ב</b> <b>ואם לדין</b>. שאתה דורש קל וחומר מעצמך: <b>יש תשובה</b>. להשיב, מה לעמון ומואב שכן נתפרש טעמן, על דבר אשר לא קדמו והאשה אין דרכה לקדם, תאמר במצרי ואדומי שלא נתפרש טעמן: <b>לא כי</b>. אפילו אם הייתי דן קל וחומר אין לכם תשובה. {ח} ומכל מקום הלכה אני אומר. ואין הלכה כרבי שמעון: <b>נתינים</b>. גבעונים שנתגיירו בימי יהושע ונתונים לחוטבי עצים ושואבי מים {יא}:
<b style="color: gray;">תוי"ט</b>
{ו} <b>אסורים</b> ואיסורן כו'. נ''ל דתנא לישנא דקרא נקט לא יבא עמוני כו' לא יבא להם כו' וכן לקמן גבי ממזר נמי קתני כפל לשון שכן גם הוא בכתוב תרי זימני לא יבא: {ז} <b>וא'</b> נקבות. תניא אר''י בנים אשר יולדו להם הכתוב תלאן בלידה, פירש''י כל הנולדים להם אפילו נקבה. ל''א תלה הבנים באם שיולדת אותם שהאם ראשונה והבן שני ואי לאו דנקבות אסורות למאי הלכתא תלאן בלידה: {ח} <b>דהיה</b> להם להקדים נשים לקראת נשים וחכמים סברי כל כבודה בת מלך פנימה א''נ דכתיב ויאמרו אליו איה שרה אשתך. גמרא: {ט} <b>הלכה</b> כו'. לאו הלמ''מ קאמר דא''כ אמאי פליג עליה אלא ה''ק הלכה אני אומר כך קבלתי מרבותי. תוספ': {י} <b>ממזרין</b>. בגמרא יליף ליה: {יא} <b>זהו</b> פירוש השם דמקרו נתינים ולא בא לומר באסורייהו דמיהושע הוא דהא סובר הר''ב דנתינים דאורייתא אסורי, וכ''כ נ''י. וקראם נתינים על שם ויתנם יהושע וגו' ואפילו נתגיירו כתיב בהו לא תתחתן בם וכיון דלא כתיב בו דורות ילפינן להו מממזרים. אבל יש חולקים בזה כמ''ש ברפ''ג דמכות:
<h3>פרק ח - משנה ד</h3>
אָמַר רַבִּי יְהוֹשֻׁעַ, שָׁמַעְתִּי שֶׁהַסָּרִיס חוֹלֵץ, וְחוֹלְצִין לְאִשְׁתּוֹ, וְהַסָּרִיס לֹא חוֹלֵץ וְלֹא חוֹלְצִין לְאִשְׁתּוֹ, וְאֵין לִי לְפָרֵשׁ. אָמַר רַבִּי עֲקִיבָא, אֲנִי אֲפָרֵשׁ. סְרִיס אָדָם {יב} חוֹלֵץ וְחוֹלְצִין לְאִשְׁתּוֹ, מִפְּנֵי שֶׁהָיְתָה לוֹ שְׁעַת הַכֹּשֶׁר. סְרִיס חַמָּה לֹא חוֹלֵץ וְלֹא חוֹלְצִין לְאִשְׁתּוֹ, מִפְּנֵי שֶׁלֹּא הָיְתָה לוֹ שְׁעַת הַכֹּשֶׁר {יד}. רַבִּי אֱלִיעֶזֶר אוֹמֵר, לֹא כִי, אֶלָּא סְרִיס חַמָּה חוֹלֵץ, וְחוֹלְצִין לְאִשְׁתּוֹ, מִפְּנֵי שֶׁיֶּשׁ לוֹ רְפוּאָה. סְרִיס אָדָם לֹא חוֹלֵץ וְלֹא חוֹלְצִין לְאִשְׁתּוֹ, מִפְּנֵי שֶׁאֵין לוֹ רְפוּאָה. הֵעִיד רַבִּי יְהוֹשֻׁעַ בֶּן בְּתֵירָא עַל בֶּן מְגוּסַת שֶׁהָיָה בִירוּשָׁלַיִם סְרִיס אָדָם, וְיִבְּמוּ אֶת אִשְׁתּוֹ, לְקַיֵּם {טז} דִּבְרֵי רַבִּי עֲקִיבָא:
<b style="color: gray;">רע"ב</b> <b>שהסריס</b>. יש סריס שחולץ וחולצין לאשתו: <b>והסריס לא חולץ וכו'</b>. דכתיב (דברים כ''ה) ולא ימחה שמו, פרט לזה ששמו מחוי: <b>אין לי לפרש</b>. איני יודע לפרש איזה סריס בן חליצה ואיזה פטור: <b>סריס אדם</b>. שנסתרס לאחר שנולד: <b>סריס חמה</b>. ממעי אמו שלא ראה חמה אלא כשהוא סריס. וסימניו מפורשין, כל שאין לו זקן ושערו לקוי ובשרו מחליק ואין מימי רגליו מעלין רתיחה וכשמטיל מים אינו עושה כיפה שאין קילוח השתן הולך למרחוק עד שיעשה עגול כמין כיפה ושכבת זרעו דיהה ואין מימי רגליו מחמיצין ורוחץ בימות הגשמים ואין בשרו מעלה הבל {יב} וקולו לקוי {יג} ואינו ניכר בין איש לאשה. והלכה כרבי עקיבא שאומר סריס אדם חולץ וחולצין לאשתו ומיבמין לאשתו. {טו} אבל הוא אינו מיבם שהרי פסול לבוא בקהל:
<b style="color: gray;">תוי"ט</b>
{יב} <b>סריס</b> כו'. מסקין בגמרא דתנאי נינהו אליבא דר''ע והאי תנא סבר אליביה דמחייבי לאוין דשאר הוי ממזר מחייבי לאוין גרידא לא הוי ממזר דאי לתנא דאליביה בספ''ד הא ס''ל דאפילו מלאו גרידא הוי ממזר כמו מחייבי כריתות וחייבי כריתות לאו בני חליצה ויבום נינהו: {יג} <b>פירש''י</b> לקוי, רך. מחליק, חלק כבשר אשה. דרך בשר איש להיות שעיר: כיפה, קילוח ארוך למרחוק, דיהה, שאינה קשורה אלא צלולה כמים: מחמיצין, מסריחין כששוהין בכלי, הבל, חמימות כעין עשן: {יד} <b>שלא</b> כו'. ולא חיישינן שמא הבריא בנתים כדחיישינן לענין מום במ''ג פ''ו דבכורות דשא''ה דלחד אבר הלכך חיישי' אבל הכא דמחמת חולי כל הגוף הוא לא חיישינן. גמרא: {טו} <b>ואמנם</b> אר''ע חולץ תשובה לר''י שלא דבר אלא בחליצה. הר''ם. ותימא מאי קושיא דהא א''א לו שיאמר אלא חלוץ כיון שאינו מיבם כו' והכי הל''ל דלא קתני מיבמין איידי דנקט בדידיה חולץ. וכ''פ הב''י: {טז} <b>לקיים</b> כו'. עדות זו של ריב''ב לקיים דברי ר''ע העיד. רש''י:
<h3>פרק ח - משנה ה</h3>
הַסָּרִיס לֹא חוֹלֵץ, וְלֹא מְיַבֵּם. וְכֵן אַיְלוֹנִית לֹא חוֹלֶצֶת וְלֹא מִתְיַבֶּמֶת. הַסָּרִיס שֶׁחָלַץ לִיבִמְתּוֹ, לֹא פְסָלָהּ {יח}. בְּעָלָהּ פְּסָלָהּ, מִפְּנֵי שֶׁהִיא בְעִילַת זְנוּת {יט}. וְכֵן אַיְלוֹנִית שֶׁחָלְצוּ לָהּ אַחִין, לֹא פְסָלוּהָ. בְּעָלוּהָ, פְּסָלוּהָ, מִפְּנֵי שֶׁבְּעִילָתָהּ בְּעִילַת זְנוּת:
<b style="color: gray;">רע"ב</b> <b>סריס</b>. חמה, {יז} אינו לא חולץ ולא מיבם, ולא חולצין ומיבמין לאשתו: <b>אילונית</b>. סימניה פירשנו בפ''ק: <b>בעלוה פסלוה</b>. שהואיל והיא פטורה מן היבום עומדת עליהם באיסור אשת אח {כ}:
<b style="color: gray;">תוי"ט</b>
{יז} <b>דדומיא</b> דאילונית דבידי שמים. סתמא כר''ע. גמרא: {יח} <b>לא</b> פסלה מן הכהונה שאין חליצתה חליצה. רש''י: {יט} <b>זנות</b>. שהרי היא עליו באיסור אשת אח שלא במקום מצוה. והר''ב לא פירש כן אלא בסיפא, לשיטתיה בפ''ו מ''ה דחייבי לאוין עושין זונה ותיפוק ליה משום לאו דלא יבא: {כ} <b>דלא</b> כר''י דמ''ה פ''ו ומיירי בהכיר בה האח דאל''כ הוי קדושי טעות ולא היתה אשת אח מעולם:
<h3>פרק ח - משנה ו</h3>
סְרִיס חַמָּה כֹּהֵן שֶׁנָּשָׂא בַת יִשְׂרָאֵל, מַאֲכִילָהּ בַּתְּרוּמָה {כא}. רַבִּי יוֹסֵי וְרַבִּי שִׁמְעוֹן אוֹמְרִים, אַנְדְּרוֹגִינוֹס {כב} כֹּהֵן שֶׁנָּשָׂא בַת יִשְׂרָאֵל, מַאֲכִילָהּ בַּתְּרוּמָה. רַבִּי יְהוּדָה אוֹמֵר, טֻמְטוּם שֶׁנִּקְרַע וְנִמְצָא זָכָר, לֹא יַחֲלוֹץ, מִפְּנֵי שֶׁהוּא כַסָּרִיס. אַנְדְּרוֹגִינוֹס נוֹשֵׂא, אֲבָל לֹא נִשָּׂא. רַבִּי אֱלִיעֶזֶר אוֹמֵר, אַנְדְּרוֹגִינוֹס חַיָּבִים עָלָיו סְקִילָה כַּזָּכָר:
<b style="color: gray;">רע"ב</b> <b>רבי יוסי ור''ש אומרים כו'</b>. דסבירא להו אנדדוגינוס כזכר. והדר ביה ר''י ואמר בברייתא שאנדרוגינוס בריה בפני עצמו ולא הכריעו בו חכמים אם זכר אם נקבה, הלכך אינו מאכיל בתרומה: <b>רבי יהודה אומר כו'</b>. ולית הלכתה כותיה, דהא קיי''ל לעיל סריס אדם חולץ וחולצים לאשתו, וטומטום שנקרע הוי כסריס אדם: <b>אנדרוגינוס נושא אבל לא נישא</b>. מפני שהוא כזכר, והשוכב עמו הוי בא על הזכור {כג} בין בזכרות שלו בין בנקבות שלו: <b>ר''א אומר חייבין עליו סקילה כזכר</b>. דוקא במקום זכרות שלו {כד} ולא בנקבות שלו. והלכה כר''א:
<b style="color: gray;">תוי"ט</b>
{כא} <b>מאכילה</b> כו'. דסריס חמה כשר לבא בקהל כדילפינן בגמרא דף ע''ה מדלא כתיב הפצוע דהוי משמע מעיקרו ממעי אמו ובברייתא יליף לה מגז''ש. ועתוי''ט: {כב} <b>אנדרוגינוס</b> היא מלה יונית אנדר''ו איש. גינו''ס אשה. תשבי: {כג} <b>דכתיב</b> ואת זכר לא תשכב משכבי אשה איזהו זכר שיש לו שני משכבות הוי אומר זה אנדרוגינוס כלומר זכר כל זכרים במשמע במשכבי לרבות משכב שני של אנדרוגינוס. ועיין בפ''ו, והתם מאשה יליף גמרא: {כד} <b>כלומר</b> מאחריו. נ''י. ובגמרא, דסבירא ליה דהכי קאמר קרא, את זכר וגו', את זכרות של מי שיש בו שני משכבות לא תשכב. וזכר גרידא נפקא ליה מואת. ועיין תוי''ט:
<h2>פרק ט</h2>
<h3>פרק ט - משנה א</h3>
יֵשׁ מֻתָּרוֹת לְבַעֲלֵיהֶן וַאֲסוּרוֹת לְיִבְמֵיהֶן, מֻתָּרוֹת לְיִבְמֵיהֶן וַאֲסוּרוֹת לְבַעֲלֵיהֶן, מֻתָּרוֹת לָאֵלּוּ וְלָאֵלּוּ, וַאֲסוּרוֹת לָאֵלּוּ וְלָאֵלּוּ, וְאֵלוּ מְתָּרוֹת לְבַעֲלֵיהֶן וַאֲסוּרוֹת לְיִבְמֵיהֶןֹ, כֹּהֵן הֶדְיוֹט שֶׁנָּשָׂא אֶת הָאַלְמָנָה וְיֶשׁ לוֹ אָח כֹּהֵן גָּדוֹל, חָלָל {א} שֶׁנָּשָׂא כְשֵׁרָה וְיֶשׁ לוֹ אָח כָּשֵׁר, יִשְרָאֵל שֶׁנָּשָׂא בַת יִשְׂרָאֵל וְיֶשׁ לוֹ אָח מַמְזֵר, מַמְזֵר שֶׁנָּשָׂא מַמְזֶרֶת וְיֶשׁ לוֹ אָח יִשְרָאֵל, מְתָּרוֹת לְבַעֲלֵיהֶן וַאֲסוּרוֹת לְיִבְמֵיהֶןֹ:
<b style="color: gray;">רע"ב</b> <b>יש מותרות</b>. כהן הדיוט שנשא אלמנה. והוא הדין בתולה, שהרי כשמת נעשית אלמנה. ונקט אלמנה משום דבעי למיתני סיפא כהן גדול שנשא אלמנה:
<b style="color: gray;">תוי"ט</b>
{א} <b>חלל</b> כו'. כן גירסת רש''י ז''ל והחלל מותר בה והיא מותרת בו מ''מ כיון שבא עליה נתחללה לכהונה. והר''מ גרס כגירסת הירושלמי ופשט מינה דהוזהרה כשרה להנשא לפסולים. ולפי גמרא דידן א''א לגרוס כן דדייקינן דלא הוזהרו. נ''י:
<h3>פרק ט - משנה ב</h3>
וְאֵלּוּ מְתָּרוֹת לְיִבְמֵיהֶן וַאֲסוּרוֹת לְבַעֲלֵיהֶןֹ, כֹּהֵן גָּדוֹל שֶׁקִּדֵּשׁ {ב} אֶת הָאַלְמָנָה וְיֶשׁ לוֹ אָח כֹּהֵן הֶדְיוֹט, כָּשֵׁר שֶׁנָּשָׂא חֲלָלָה וְיֶשׁ לוֹ אָח חָלָל, יִשְׂרָאֵל שֶׁנָּשָׂא מַמְזֶרֶת וְיֶשׁ לוֹ אָח מַמְזֵר, מַמְזֵר שֶׁנָּשָׂא בַת יִשְׂרָאֵל וְיֶשׁ לוֹ אָח יִשְׂרָאֵל, מֻתָּרוֹת לְיִבְמֵיהֶן וַאֲסוּרוֹת לְבַעֲלֵיהֶן. אֲסוּרוֹת לָאֵלּוּ וְלָאֵלּוּ, כֹּהֵן גָּדוֹל שֶׁנָּשָׂא אֶתּ הָאַלְמָנָה וְיֶשׁ לוֹ אָח כֹּהֵן גָּדוֹל אוֹ כֹהֵן הֶדְיוֹט, כָּשֵׁר שֶׁנָּשָׂא חֲלָלָה וְיֶשׁ לוֹ אָח כָּשֵׁר, יִשְׂרָאֵל שֶׁנָּשָׂא מַמְזֶרֶת וְיֶשׁ לוֹ אָח יִשְׂרָאֵל, מַמְזֵר שֶׁנָּשָׂא בַת יִשְׂרָאֵל וְיֶשׁ לוֹ אָח מַמְזֵר, אֲסוּרוֹת לָאֵלּוּ וְלָאֵלּוּ. וּשְׁאָר {ג} כָּל הַנָּשִׁים מֻתָּרוֹת לְבַעֲלֵיהֶן וּלְיִבְמֵיהֶן:
<b style="color: gray;">רע"ב</b> <b>כהן גדול שקידש את האלמנה</b>. אבל נשאה נתחללה בביאתו ואסורה לבעל וליבם:
<b style="color: gray;">תוי"ט</b>
{ב} <b>שקידש</b>. כאן שנה רבי שדין יבום מן האירוסין: {ג} <b>ושאר</b> כו'. לאו דוקא דהא איכא פצוע דכא וחמש עשרה עריות שמותרות לבעליהן ואסורות ליבמיהן (וכן ברישא תנא ושייר. גמרא) נ''י:
<h3>פרק ט - משנה ג</h3>
שְׁנִיּוֹת מִדִּבְרֵי סוֹפְרִים, שְׁנִיָּה לַבַּעַל וְלֹא שְׁנִיָּה לַיָּבָם, אֲסוּרָה לַבַּעַל וּמֻתֶּרֶת לַיָּבָם. שְׁנִיָּה לַיָּבָם וְלֹא שְׁנִיָּה לַבַּעַל, אֲסוּרָה לַיָּבָם וּמֻתֶּרֶת לַבַּעַל. שְׁנִיָּה לָזֶה וְלָזֶה, אֲסוּרָה לָזֶה וְלָזֶה. אֵין לָה לֹא כְּתֻבָּה, וְלֹא פֵרוֹת, וְלֹא מְזוֹנוֹת, וְלֹא בְלָאוֹת, וְהַוָּלָד כָּשֵׁר {י} וְכֹפִין {יא} אוֹתוֹ לְהוֹצִיא. אַלְמָנָה לְכֹהֵן גָּדוֹל, גְּרוּשָׁה וַחֲלוּצָה לְכֹהֵן הֶדְיוֹט, מַמְזֶרֶת וּנְתִינָה לְיִשְׂרָאֵל, בַּת יִשְׂרָאֵל לַנָּתִין וְלַמַּמְזֵר, יֵשׁ לָהֶן כְּתֻבָּה:
<b style="color: gray;">רע"ב</b> <b>שניה לבעל ולא שניה ליבם</b>. אם אמו {ד} של בעל ולא של יבם, כגון אחים מן האב ולא מן האם: <b>אין לה כתובה</b>. מנה ומאתים שהם עיקר כתובה הוא דלית לה לשניה, אבל תוספת יש לה {ה}: <b>ולא פירות</b>. אין משלם לה פירות נכסי מלוג שאכל {ו} שלה, ואע''ג דפירות תקינו רבנן תחת פרקונה וזו אין חייב לפדותה דלא קרינן בה ואותבינך לי לאינתו ולפיכך היה ראוי שישלם לה מה שאכל מפירות נכסי מלוג שלה, אפילו הכי קנסוה רבנן דלא תגבי מיניה פירות שאכל בתנאי כתובה, כי היכי דקנסוה דלא תגבי מיניה עיקר כתובה, דתנאי כתובה ככתובה דמי {ז}: <b>ולא מזונות</b>. אין צריך לומר שאינו חייב לזון אותה בעודה תחתיו, דהא בעמוד והוצא קאי, אלא אפילו הלך למדינת הים ולותה ואכלה לא משלם, {ח} דאילו באשה כשרה אם לותה ואכלה חייב הבעל לשלם, שהמלוה תובע אותה מה שהלוה לה והיא תובעת לבעלה, דדוקא במי שפרנסה שלא בדרך הלואה אמרינן בכתובות הלכה כחנן דאמר מי שהלך למדינת הים ועמד אחד ופרנס את אשתו הניח מעותיו על קרן הצבי דכיון שבשביל בעלה פרנסה ולא הלוה לה כלום למאן קא תבע, היא לא לותה והבעל לא ביקש ממנו שיפרנסה הלכך מצוה הוא דעבד, אבל אם הלוה לה, חייב הבעל לשלם אם היא כשרה, ואם היא מן השניות אינו חייב לשלם: <b>ולא בלאות</b>. אם נשתמש הבעל בנכסי מלוג שלה {ט} עד שבלו אינו חייב לשלם, דסד''א הואיל ואין לה כתובה אם אכל הבעל נכסי מלוג שלה חייב לשלם מה שאבד ובלה מהם, קמ''ל דקנסוה רבנן שלא ישלם הבעל הבלאות. אבל מה שימצא מהן קיימים נוטלתן: <b>אלמנה לכהן גדול וכו'</b>. יש להן כתובה ופירות דמשלם להן הבעל פירות שאכל מנכסי מלוג שלהן. ומזונות יש להן שניזונות מנכסיו, ודוקא לאחר מיתה, אבל בחייו אין כופין אותו לזונן, דהא קיימי עליה בעמוד והוצא. ואם לותה אחת מהן למזונותיה בחיי בעלה, אין חייב הבעל לשלם למלוה. ובלאות נמי יש להן, שחייב להחזיר מה שבלה ואבד מנכסי מלוג שלהן. והני מילי כשהכיר בהן, אבל לא הכיר בהן אין להן לא כתובה ולא פירות ולא מזונות ולא בלאות, אבל יש להן תוספת ובלאות דאיתנהו בעינייהו. והאי דשניות אין להן כתובה ולא פירות ולא מזונות ולא בלאות ואלמנה לכהן גדול גרושה וחלוצה לכהן הדיוט וכו' יש להן כתובה ופירות ומזונות ובלאות, לפי שהללו מדברי סופרים וצריכים חזוק, והללו מדברי תורה ואין צריכים חזוק. ובפרק אלו הן הלוקין מוכח דחלוצה לכהן גדול דאורייתא היא. {יב} ואע''ג דחלוצה לכהן הדיוט היא מדברי סופרים, עשאוה כשל תורה לדין זה:
<b style="color: gray;">תוי"ט</b>
{ד} <b>רש''י</b> ונקטו קמייתא דמתני בברייתא דמשכחת טפי ואפילו בתולות דמותרות לבעל ואסורות ליבם: {ה} <b>דמתנה</b> בעלמא יהיב לה משום חיבת ביאה. רש''י: {ו} <b>כ''כ</b> רש''י והקשו בתוספות דמאי קמ''ל בפירות דהא קרן גופיה אם אכלו אין לה כדתנן ולא בלאות אלא אין לה פירות שליקט והם עדיין בעין כו'. ולי נראה דמכל מקום נקטה התנא בהדיא משום סיפא דאלמנה לכה''ג דהוי רבותא דאפילו פירות שאכל יש לה (ועיין רש''י סוף פרק י''א דכתובות): {ז} <b>ומש''ה</b> ה''ה לכל תנאי כתובה אלא דפירות איצטריך דסד''א דמשום פורקנה וכן מזונות איצטריך דסד''א דא''א לה בלא מזונות ולחייב בה ומ''מ קשה דלא תני לאידך דיני דריש פ''י. ונ''י הביא לא זכאין במציאתה כו' בשם תוספתא: {ח} <b>ותימא</b> דהא בכי הא אפילו אלמנה לכהן גדול לית לה כדפירש הר''ב בסמוך כו' והתוספות מפרש דלאחר מיתה איירינן: {ט} <b>ודין</b> נכסי צאן ברזל פירש בסוף פי''א דכתובות: {י} <b>כשר</b>. ואפילו מזוהם לכהונה לא הוי מדאמרינן בגמ' שהיא מרגילתו אלמא לא פסיל לה ולא לזרעה כלל. נ''י: {יא} <b>וכופין</b> כו'. אף על פי שיש לה בנים ואיכא לעז עליהם ביציאתה הכא לא חיישינן. נ''י: {יב} <b>עתוי''ט</b> שהר''ב סותר דבריו. דבהדיא אמרינן בגמרא דהכא ודפ''ב דחליצה דרבנן אלא דאסמכוה אקרא והכא טעמא כדמסיק בגמרא זה הוא מרגילה וזו היא מרגילתו:
<h3>פרק ט - משנה ד</h3>
בַּת יִשְׂרָאֵל מְאֹרֶסֶת לַכֹּהֵן, מְעֻבֶּרֶת מִכֹּהֵן, שׁוֹמֶרֶת יָבָם לַכֹּהֵן, וְכֵן בַּת כֹּהֵן לְיִשְׂרָאֵל, לֹא תֹאכַל בַּתְּרוּמָה. בַּת יִשְׂרָאֵל מְאֹרֶסֶת לַלֵּוִי, מְעֻבֶּרֶת מִלֵּוִי, שׁוֹמֶרֶת יָבָם לַלֵּוִי, וְכֵן בַּת לֵוִי לְיִשְׂרָאֵל, לֹא תֹאכַל בַּמַּעֲשֵׂר. בַּת לֵוִי מְאֹרֶסֶת לַכֹּהֵן, מְעֻבֶּרֶת מִכֹּהֵן, שׁוֹמֶרֶת יָבָם לַכֹּהֵן, וְכֵן בַּת כֹּהֵן לַלֵּוִי, לֹא תֹאכַל לֹא בַתְּרוּמָה וְלֹא בַמַּעֲשֵׂר:
<b style="color: gray;">רע"ב</b> <b>לא תאכל בתרומה</b>. כדתנן בפרק אלמנה לכהן גדול, העובר והיבם והאירוסין פוסלין ולא מאכילין: <b>לא תאכל במעשר</b>. כולה מתניתין ר''מ היא דאמר מעשר ראשון אסור לזרים, ואינה הלכה: <b>בת כהן ללוי לא תאכל לא בתרומה ולא במעשר</b>. הכי קאמר, אין חולקין תרומה ולא מעשר בבית הגרנות לא לבת כהן ולא לבת לוי, גזירה משום גרושה בת ישראל שהיא אסורה לאכול במעשר, ואם יחלקו לאשה מעשר בבית הגרנות יבואו לחלוק לבת ישראל אחר שנתגרשה מלוי שאין הכל יודעין שבשביל בעלה היו מחלקין לה, לפיכך גזר ר''מ שלא תחלוק אשה בבית הגרנות אפילו בת כהן ובת לוי. והא דתנן בת לוי המאורסת לכהן וכו' לא תאכל לא בתרומה ולא במעשר, הוא הדין אפילו נשואה, ומשום רישא דתני בת ישראל המאורסת לכהן דהתם דוקא מאורסת שאם היתה נשואה תאכל, תנא נמי בסיפא גבי בת לוי מאורסת:
<b style="color: gray;">תוי"ט</b> <b>.אין</b> פירוש למשנה זו
<h3>פרק ט - משנה ה</h3>
בַּת יִשְׂרָאֵל שֶׁנִּסֵּת לַכֹּהֵן, תֹּאכַל בַּתְּרוּמָה. מֵת, וְלָהּ הֵימֶנּוּ בֵן, תֹּאכַל בַּתְּרוּמָה. נִסֵּת לַלֵּוִי תֹּאכַל בַּמַּעֲשֵׂר. מֵת, וְלָהּ הֵימֶנּוּ בֵן, תֹּאכַל בַּמַּעֲשֵׂר. נִסֵּת לְיִשְׂרָאֵל, לֹא תֹאכַל לֹא בַתְּרוּמָה, וְלֹא בַמַּעֲשֵׂר. מֵת, וְלָהּ הֵימֶנּוּ בֵן, לֹא תֹאכַל לֹא בַתְרוּמָה וְלֹא בַמַּעֲשֵׂר. מֵת בְּנָה מִיִּשְׂרָאֵל, תֹּאכַל {יד} בַּמַּעֲשֵׂר. מֵת בְּנָהּ מִלֵּוִי, תֹּאכַל בַּתְּרוּמָה. מֵת בְּנָהּ מִכֹּהֵן, לֹא תֹאכַל לֹא בַתְּרוּמָה וְלֹא בַמַּעֲשֵׂר:
<b style="color: gray;">רע"ב</b> <b>מת ולה ממנו בן תאכל בתרומה</b>. דכתיב (ויקרא כ''ב) ויליד ביתו הם יאכלו בלחמו, קרי ביה יאכילו. וכל זמן שבנה קיים מאכילה בתרומה: <b>נשאת ללוי</b>. אחר שילדה מכהן: <b>אוכלת במעשר</b>. ולא בתרומה, ואף על גב דיש לה בן מכהן, דהדרא הויא לה זרה: <b>מת ולה ממנו בן אוכלת במעשר</b>. בשביל בנה מלוי, אבל לא בתרומה בשביל בנה מכהן, שהרי יש לה זרע מן הזר {יג}:
<b style="color: gray;">תוי"ט</b>
{יג} ואע''ג דקרא וזרע אין לה ושבה בבת כהן כתיב מרבינן מיניה לקמן בת ישראל האוכלת בשביל בנה כהן וניסת לזר. רש''י: {יד} <b>תאכל</b>. דהדרא אכלה ילפינן מובת כהן וגו' דכולא ובת יתירא:
<h3>פרק ט - משנה ו</h3>
בַּת כֹּהֵן שֶׁנִּשֵּׂאת לְיִשְׂרָאֵל, לֹא תֹאכַל בַּתְּרוּמָה. מֵת וְלָהּ הֵימֶנּוּ בֵן, לֹא תֹאכַל בַּתְּרוּמָה. נִשֵּׂאת לַלֵּוִי, תֹּאכַל בַּמַּעֲשֵׂר. מֵת, וְלָהּ הֵימֶנּוּ בֵן, תֹּאכַל בַּמַּעֲשֵׂר. נִשֵּׂאת לַכֹּהֵן, תֹּאכַל בַּתְּרוּמָה. מֵת, וְלָהּ הֵימֶנּוּ בֵן, תֹּאכַל בַּתְּרוּמָה. מֵת בְּנָהּ מִכֹּהֵן, לֹא תֹאכַל בַּתְּרוּמָה. מֵת בְּנָהּ מִלֵּוִי, לֹא תֹאכַל בַּמַּעֲשֵׂר. מֵת בְּנָהּ מִיִּשְׂרָאֵל, חוֹזֶרֶת לְבֵּית אָבִיהָ. וְעַל זוֹ נֶאֱמַר, (ויקרא כב) וְשָׁבָה אֶל בֵּית אָבִיהָ כִּנְעוּרֶיהָ מִלֶּחֶם אָבִיהָ תֹּאכֵל:
<h2>פרק י</h2>
<h3>פרק י - משנה א</h3>
הָאִשָּׁה שֶׁהָלַךְ בַּעֲלָהּ לִמְדִינַת הַיָּם, וּבָאוּ וְאָמְרוּ לָהּ, מֵת בַּעֲלִיךְ, וְנִסֵּת, וְאַחַר כָּךְ בָּא בַעֲלָהּ, תֵּצֵא מִזֶּה וּמִזֶּה, וּצְרִיכָה גֵט מִזֶּה וּמִזֶּה. וְאֵין לָהּ כְּתֻבָּה {ג} וְלֹא פֵרוֹת {ד} וְלֹא מְזוֹנוֹת {ה} וְלֹא בְלָאוֹת, לֹא עַל זֶה, וְלֹא עַל זֶה. אִם נָטְלָה מִזֶּה וּמִזֶּה, תַּחֲזִיר {ו}. וְהַוָּלָד מַמְזֵר מִזֶּה וּמִזֶּה. וְלֹא זֶה וָזֶה {ט} מִטַּמְּאִין לָהּ, וְלֹא זֶה וָזֶה זַכָּאִין לֹא בִמְצִיאָתָהּ וְלֹא בְמַעֲשֵׂה יָדֶיהָ, וְלֹא בַהֲפָרַת נְדָרֶיהָ. הָיְתָה בַת יִשְׂרָאֵל, נִפְסְלָה מִן הַכְּהֻנָּה, וּבַת לֵוִי מִן הַמַּעֲשֵׂר, וּבַת כֹּהֵן מִן הַתְרוּמָה. וְאֵין יוֹרְשִׁים שֶׁל זֶה וְיוֹרְשִׁים שֶׁל זֶה יוֹרְשִׁים אֶת כְּתֻבָּתָהּ. וְאִם מֵתוּ, אָחִיו שֶׁל זֶה וְאָחִיו שֶׁל זֶה חוֹלְצִין וְלֹא מְיַבְּמִין. רַבִי יוֹסֵי אוֹמֵר {טו}, כְּתֻבָּתָהּ עַל נִכְסֵי בַעֲלָהּ הָרִאשׁוֹן. רַבִּי אֶלְעָזָר אוֹמֵר, הָרִאשׁוֹן זַכַּאי בִּמְצִיאָתָהּ וּבְמַעֲשֵׂה יָדֶיהָ, וּבַהֲפָרַת נְדָרֶיהָ. וְרַבִּי שִׁמְעוֹן אוֹמֵר, בִּיאָתָהּ אוֹ חֲלִיצָתָהּ מֵאָחִיו שֶׁל רִאשׁוֹן פּוֹטֶרֶת צָרָתָהּ, וְאֵין הַוָּלָד מִמֶּנּוּ מַמְזֵר. וְאִם נִסֵּת שֶׁלֹא בִרְשׁוּת, מֻתֶּרֶת לַחֲזוֹר לוֹ:
<b style="color: gray;">רע"ב</b> <b>האשה</b>. ואמרו לה מת בעליך. שאמר לה עד אחד מת בעליך ונשאת על פי עד אחד. {א} ולפיכך תצא מזה ומזה כדין אשת איש שזנתה שאסורה לבעל ואסורה לבועל, דלאו אנוסה היא, ואף על גב דהימנוהו רבנן לעד אחד באשה משום עגונה, טעמא מאי משום דהיא גופה דייקא ומנסבא, {ב} והך דלא דייקא קנסינן לה. אבל נשאת על פי שני עדים שאמרו לה מת בעלך, הא אמרינן בסיפא נשאת שלא על פי ב''ד כלומר שלא היתה צריכה להיתר ב''ד כיון שהיו שני עדים מעידין בדבר, מותרת לחזור לבעלה הראשון, דאנוסה היא, דמאי הוה לה למעבד. ובגמרא מוכח דלית הלכתא הכי, אלא לא שנא נשאת על פי ב''ד בעד אחד ולא שנא נשאת ע''פ שני עדים אם בא בעלה הראשון תצא מזה ומזה וכל הדרכים האלו בה: <b>וצריכה גט מזה ומזה</b>. טעמא דבעיא גט משני, שכשרואים את הראשון חי סבורים שגרשה וע''י כן נשאה שני ואשתו גמורה היא, ואם מוציאה בלא גט נמצאת אשת איש יוצאה בלא גט: <b>ולא בלאות</b>. שנאבדו, אבל בלאותיה הקיימים לא הפסידה: <b>והולד ממזר מזה ומזה</b>. אם ילדה מן השני, ממזר גמור. ואם החזירה הראשון {ז} וילדה, הוי ממזר מדבריהם {ח}: <b>לא זה וזה זכאין במציאתה</b>. דטעמא מאי אמור רבנן מציאת אשה לבעלה, משום איבה, הכא תיהוי לה איבה ואיבה {י}: <b>ולא במעשה ידיה</b>. דטעמא מאי אמור רבנן מעשה ידיה לבעלה משום מזוני, והכא דמזוני לית לה, מעשה ידיה לאו דיליה: <b>ולא בהפרת נדריה</b>. דטעמא מאי בעל מיפר נדרי אשתו, כי היכי דלא תתגנה על בעלה, הכא תתגנה ותתגנה: <b>נפסלה מן הכהונה</b>. דזונה היא {יא}: <b>מן המעשר</b>. קנסא היא. דבת לוי שזנתה לא נפסלה מן המעשר {יב}: <b>מן התרומה</b>. אפילו תרומה דרבנן {יג}: <b>יורשים כתובתה</b>. כתובת בנין דכרין {יד}: <b>חולצין ולא מיבמין</b>. אחיו של ראשון חולץ מדאורייתא ורבנן גזור דלא ליבם, ואחיו של שני חולצין מדרבנן כי היכי דבעיא גט משני מדרבנן: <b>ביאתה או חליצתה</b>. ארישא פליג דקתני ולא מיבמין {טז}: <b>ואין הולד ממנו ממזר</b>. אם החזירה ראשון. ולית הלכתא לא כר' יוסי ולא כר' אליעזר ולא כר''ש: <b>נשאת שלא ברשות</b>. ב''ד, כגון שאמרו לה שני עדים מת בעליך שאינה צריכה להיתר ב''ד:
<b style="color: gray;">תוי"ט</b>
{א} <b>אע''ג</b> דקתני ואמרו לה לשון רבים מצינו דנשנה אפילו בשביל חד בריש פ''ג דכריתות. נ''י. ואפשר דאשמועינן דאפילו היתה האמירה ע''י רבים כגון עד מפי עד אפ''ה תנשא כדתנן בסוף מכילתין: {ב} <b>ואין</b> זה עוקר דבר מן התורה כו' וטעמא דמלתא דעבידא לגלויי ושהחמרת עליה בסופה כל כך ודאי קושטא קא מסהיד וכי דייקא ומנסבא שפיר מנסבא ואנן סהדי במלתא ופרסום כזה נחשב בכל מקום כעדות גמורה אפילו מדאורייתא והכתוב מסרו לחכמים לדעת איזה דבר מפורסם ונכרים דברי אמת שיהיה חשוב כעדות והא דקאמר משום עגונה ה''ק חכמים שהן מחמירין בכ''מ הקילו בזה וחשבו פרסום ולדונו כעדות ברור. נ''י בשם הרא''ה. אבל התוספ' כתבו דתקנת חכמים היא ולא הוה עוקר דבר מן התורה כיון שיש בדבר קצת טעם וסמך: {ג} <b>ואין</b> לה כתובה. מנה ומאתים ותוספות ונדוניא דהא עוברת על דת היא ובעוברת על דת וחברותיה אמרינן בכתובות שאין לה תוספת וזו ודאי אף נדוניא אין לה. נ''י בשם הריטב''א. עתוי''ט: {ד} <b>פירות</b>. משני מה שאכל קודם שבא ראשון. נ''י: {ה} <b>מזונות</b>. ואפילו מה שלותה ואכלה תחתיו. רש''י: {ו} <b>תחזיר</b> גמ' פשיטא מהו דתימא כיון דתפסה לא מפקינן מינה קמ''ל, ואפילו תפסה שלא בעדים דלא מהני לה שום מיגו. ופירוש בירושלמי דדוקא מה שנטלה לאחר שבא הראשון אבל מה שתפסה קודם לכן לא תחזיר ואפילו תפסה בעדים, ומסיים בירושלמי כמו דלא מפקא מיניה כך לא מפקא מינה ע''כ. כלומר השוו המדות דלפי הסברא היתה מחויבת להחזיר שתפסה קודם שבא ראשון דלא ידעה שאסורה לו: {ז} <b>קודם</b> שגירש השני הר''מ. וטעמא דאחר שגירשה השני אפילו היה כמחזיר גרושתו אחר שנשאת הא קיי''ל שאין ממזר מחייבי לאוין ולא קנסוה בו חכמים. הה''מ: {ח} <b>לומר</b> שאסור בממזרת: {ט} <b>זה</b> וזה כו'. דכתיב לא יטמא בעל בעמיו להחלו ללמד שאינו מטמא על אשתו פסולה גמ'. וזו פסולה לו דאשת כהן אפילו שנאנסה אסורה לבעלה: {י} <b>והיינו</b> הראשון אבל השני מדינא לית ליה: {יא} <b>דאף</b> על פי שהיא אשת ישראל ומותרת לבעלה כשנאנסה פסולה מיהת לכהונה: {יב} <b>ונסתפקו</b> התוספ' אי מתניתין ר''מ כדלעיל אבל לרבנן לא גרעה מזרה אחרת, א''נ אפילו כרבנן וקנסוה שלא ליתן לה מעשר אע''פ שמותרת לאכלו. ולהר''מ מפשט פשיטא ליה דקנסוה: {יג} <b>דאלו</b> בתרומה דאורייתא לא איצטריך למתני דכיון דקנסוה אמעשר כ''ש אתרומה: {יד} <b>וצריכא</b> לאשמועינן דאפילו לזרעה קנסו רבנן. גמרא: {טו} <b>ר'</b> יוסי כו' ור''ש. בגמרא פליגי איכא מ''ד דבתראי מודו לקמאי ר''ש מודה לר''א דאי לא קניס בביאה דעיקר איסורא כ''ש בממונא. ורבא לא מודה לר''ש באיסורא ותרווייהו מודו לר''י דביתבה תותיה, לא קנסו כ''ש בכתובה דלמשקל ומיפק ור''י לא מודה להו ביתבה תותיה ור' יוחנן אמר קמאי מודו לבתראי ר''י מודה לר''א כתובה דמדידיה לדידיה לא קניס כ''ש במדידה לדידיה ור''א לא מודה לר''י במדידיה לדידה ותרווייהו מודו לר''ש דבמחיים לא קנסו כ''ש לאחר מיתה ור''ש לא מודה במחיים: {טז} <b>וכן</b> הוא לשון רש''י. ונ''ל שרוצה לומר דפליג וסבר דאפילו בתחלה מיבם. והא דתנן פוטרת צרתה משום דאשכחן בפי''ג דיש נשים שאין פוסרות צרותיהן קמ''ל דזו פוטרת:
<h3>פרק י - משנה ב</h3>
נִסֵּת עַל פִּי בֵית דִּין, תֵּצֵא, וּפְטוּרָה מִן הַקָּרְבָּן. לֹא נִסֵּת עַל פִּי בֵית דִּין, תֵּצֵא, וְחַיֶּבֶתּ בַּקָּרְבָּן. יָפֶה כֹּחַ בֵּית דִּין, שֶׁפּוֹטְרָהּ מִן הַקָּרְבָּן. הוֹרוּהָ בֵית דִּין לִנָּשֵׂא, וְהָלְכָה וְקִלְקְלָה {יח} חַיֶּבֶת בַּקָּרְבָּן, שֶׁלֹא הִתִּירוּהָ אֶלָּא לִנָּשֵׂא:
<b style="color: gray;">רע"ב</b> <b>ופטורה מן הקרבן</b>. דיחיד שעשה בהוראת בית דין פטור מן הקרבן: <b>שלא על פי בית דין</b>. אלא בשני עדים, חייבת בקרבן, דשוגגת היא. ולית הלכתא כי הא מתניתין, אלא בין נשאת ע''פ בית דין בעד אחד בין ע''פ שני עדים, חייבין בקרבן היא ובעלה השני {יז}:
<b style="color: gray;">תוי"ט</b>
{יז} <b>וטעמא</b> שאין זו הוראת ב''ד אלא מעות: {יח} <b>וקלקלה</b>. מפרש בגמרא כגון אלמנה לכה''ג גרושה כו' דלהכי לא שריא אבל זינתה לא מ''ט אתון הוא דשויתון פנויה:
<h3>פרק י - משנה ג</h3>
הָאִשָּׁה שֶׁהָלַךְ בַּעֲלָהּ וּבְנָה {יט} לִמְדִינַת הַיָּם, וּבָאוּ וְאָמְרוּ לָהּ, מֵת בַּעֲלִיךְ וְאַחַר כָּךְ מֵת בְּנֵךְ, וְנִשֵּׂאת, וְאַחַר כָּךְ אָמְרוּ לָה {כ} חִלוּף הָיוּ הַדְּבָרִים, תֵּצֵא וְהַוָּלָד רִאשׁוֹן וְאַחֲרוֹן מַמְזֵר. אָמְרוּ לָהּ, מֵת בְּנֵךְ וְאַחַר כָּךְ מֵת בַּעֲלִיךְ, וְנִתְיַבְּמָה, וְאַחַר כָּךְ אָמְרוּ לָהּ, חִלוּף הָיוּ הַדְּבָרִים, תֵּצֵא וְהַוָּלָד רִאשׁוֹן וְאַחֲרוֹן {כא} מַמְזֵר {כב}. אָמְרוּ לָהּ, מֵת בַּעֲלִיךְ, וְנִסֵּת, וְאַחַר כָּךְ אָמְרוּ לָה, קַיָּם הָיָה וָמֵת, תֵּצֵא {כג}, וְהַוָּלָד רִאשׁוֹן {כד} מַמְזֵר, וְהָאַחֲרוֹן {כה} אֵינוֹ מַמְזֵר. אָמְרוּ לָהּ, מֵת בַּעֲלִיךְ וְנִתְקַדְּשָׁה, וְאַחַר כָּךְ בָּא בַעֲלָהּ, מֻתֶּרֶת לַחֲזוֹר לוֹ. אַף עַל פִּי {כו} שֶׁנָּתַן לָהּ אַחֲרוֹן גֵּט, לֹא פְסָלָהּ מִן הַכְּהֻנָּה. אֶת זוֹ דָּרַשׁ רַבִּי אֶלְעָזָר בֶּן מַתְיָא, (ויקרא כא) וְאִשָּׁה גְּרוּשָׁה מֵאִישָׁהּ, וְלֹא מֵאִישׁ שֶׁאֵינוֹ אִישָׁהּ:
<b style="color: gray;">רע"ב</b> <b>ואחר כך מת בנה</b>. ולא הוזקקה ליבום: <b>ונשאת</b>. לשוק: <b>ראשון ואחרון</b>. ראשון שלפני השמועה, ואחרון שלאחר השמועה. וכר''ע מתוקמא דאמר יש ממזר מחייבי לאוין, ואינה הלכה:
<b style="color: gray;">תוי"ט</b>
{יט} <b>ובנה</b>. י''ל דאו בנה קאמר דכיון שזה שהוא בכאן אנו יודעים אימתי מת וכשאומר אח''כ שאותו שבמדינת הים מת ביום פלוני ממילא ידעינן על מי שהעידו שמת ראשון: {כ} <b>א''ל</b>. שנים אחרים הזימו לראשונים והתורה האמינה למזימין יותר מן הראשונים. נ''י: {כא} <b>ראשון</b> כו'. הו''ל למתני סתם והולד. ממזר אלא משום סיפא דמחלק בין ראשון לאחרון תני נמי הכי ברישא. גמרא: {כב} <b>ממזר</b>. אליבא דכ''ע שהרי פוגע הוא באשת אחיו כיון שהיה לו בן כשמת. ואשת אחיו בכרת. נ''י: {כג} <b>תצא</b>. דקנסינן לה אע''פ שכבר מת משום דאיבעי לה לאמתוני ולחקור האמת ולית לה כתוב' ולא תנאי כתובה: {כד} <b>ראשון</b>. דלפני השמועה שנולד בעוד שבעלה חי ממזר: {כה} <b>והאחרון</b>. דלאחר שמועה כלומר שלא רצה היבם לגרשה אינו ממזר מן התורה אלא מדרבנן דקנסוה. נ''י. ומ''ש שלא רצה שלא בדקדוק כתב כן דאטו ברשיעי מיירי: {כו} <b>אף</b> על פי כו'. לפי שא''צ גט ואין חוששין שמא יאמרו אשת איש יוצאת בלא גט כדאמרינן בנשאת דתלו למימר דבטעות הוו קדושין שהיתה סבורה שמת בעלה ולא היה אמת והואיל ולא עבדא אסורא לא קנסינן לה אבל בנשאת דעבדא אסורא קנסינן לה. גמרא. וכיון שנכנסה לחופה אע''פ שלא נבעלה עבדא אסורא קרינן לה דהא לא שרינן אלא בנתקדשה לבד. נ''י. ועתוי''ט:
<h3>פרק י - משנה ד</h3>
מִי שֶׁהָלְכָה אִשְׁתּוֹ לִמְדִינַת הַיָּם, וּבָאוּ וְאָמְרוּ לוֹ {כז} מֵתָה אִשְׁתְּךָ, וְנָשָׂא אֶת אֲחוֹתָהּ, וְאַחַר כָּךְ בָּאת אִשְׁתּוֹ, מֻתֶּרֶת לַחֲזוֹר לוֹ. הוּא מֻתָּר בִּקְרוֹבוֹת שְׁנִיָּה, וּשְׁנִיָּה מֻתֶּרֶת {ל} בִּקְרוֹבָיו. וְאִם מֵתָה רִאשׁוֹנָה, מֻתָּר {לא} בַּשְּׁנִיָּה. אָמְרוּ לוֹ, מֵתָה אִשְׁתְּךָ, וְנָשָׂא אֶת אֲחוֹתָהּ, וְאַחַר כָּךְ אָמְרוּ לוֹ, קַיֶּמֶת הָיְתָה, וָמֵתָה, הַוָּלָד רִאשׁוֹן מַמְזֵר, וְהָאַחֲרוֹן אֵינוֹ מַמְזֵר. רַבִּי יוֹסֵי אוֹמֵר, כָּל שֶׁפּוֹסֵל עַל יְדֵי אֲחֵרִים, פּוֹסֵל עַל יְדֵי עַצְמוֹ. וְכָל שֶׁאֵין פּוֹסֵל עַל יְדֵי אֲחֵרִים, אֵינוֹ פוֹסֵל עַל יְדֵי עַצְמוֹ:
<b style="color: gray;">רע"ב</b> <b>מותרת לחזור לו</b>. דקדושי שניה אינן כלום ובזנות בא עליה. ואמרינן בגמרא ושכב איש אותה (במדבר ח), שכיבתה אוסרתה ואין שכיבת אחותה אוסרתה {כח}: <b>ומותר בקרובות השניה</b>. לישא בתה, {כט} דקיי''ל נושאים על האנוסה ועל המפותה: <b>רבי יוסי אומר כל שפוסל ע''י אחרים פוסל ע''י עצמו</b>. ר' יוסי שמעיה לתנא קמא דקאמר לא שנא דאזלי אשתו וגיסו שהוא בעל אחות אשתו למדינת הים ולא שנא דאזלי ארוסתו וגיסו, ובאו ואמרו לו מתה אשתך ומת גיסך ונשא את אחותה ואח''כ באו אשתו וגיסו, אשת גיסו אסורה על גיסו, ואשתו מותרת לו. וא''ל ר' יוסי ארוסתו וגיסו דאיכא למימר תנאה הוי בקדושין והאי דנסיב לאחותה שפיר קנסיב ובעיא גט מיניה דלא לימרו אשת איש יוצאת בלא גט, דפסיל לה ע''י אחרים דהיינו גיסו, דכיון דנפקא מיניה בגיטא אפסלא לה מבעלה, פוסל נמי ע''י עצמו ואתסרא ליה אתתיה עליה דהויא אחות גרושתו, אבל היכא דאזלי אשתו וגיסו למדינת הים וקא נסיב לה לאחותה דליכא למימר תנאה הוה ליה בנשואין {לב} ושפיר קנסיב לה להאי כדאיכא למימר באירוסין, ולא בעיא גט מיניה ולא קפסיל ע''י אחרים דהא לא פסלה אשת גיסו אגיסו, אינו פוסל ע''י עצמו, ושריא ליה איתתיה שהרי אינה אחות גרושתו:
<b style="color: gray;">תוי"ט</b>
{כז} <b>ואמרו</b> לו כו'. היינו דוקא בשאמר לו ב' עדים שמתה אשתו אבל כשא''ל עד אחד על מיתת אשתו אין יכול לישא אתותה. תוספ': {כח} <b>דהוה</b> אמינא דקל וחומר היא ומה במקום שבא על אשת איש דיש היתר בחייו ע''י גט נאסר בעלה האוסרה מקום שבא על איסור חמור כגון אחות אשתו שאשתו אוסרת אחותה כל ימיה אינו דין שנאסר אשתו האוסרת אחותה קמ''ל ושכב במזיד לא אסרה הלכך בשוגג כי מתניתין לא גזרו בה רבנן. גמרא: {כט} <b>והוא</b> הדין לכל הקרובות: {ל} <b>מותרת</b> כו'. דנושא אדם אנוסת אביו כו'. ומתניתין דלא כר''י דר''פ כדלקמן: {לא} <b>מותר</b>. דפקע לה איסור אחות אשה וכל שכן דאם מתה השניה דמותר בראשונה. ב''י: {לב} <b>פירש''י</b> דהא כולי עלמא ידעי דאין אדם משים בעילתו בעילת זנות הלכך קים להו דנשואי שניה אינה כלום ולא בעיא גט כו'. ולתנא קמא טעמא דהניסת בעד אחד אסורה לחזור לא משום שמא יאמרו זה מחזיר גרושתו אלא משום דלא דייקא שפיר הלכך מאן דנסבה פסלה אקמאי:
<h3>פרק י - משנה ה</h3>
אָמְרוּ לוֹ, מֵתָה אִשְׁתְּךָ, וְנָשָׂא אֲחוֹתָהּ מֵאָבִיהָ, מֵתָה, וְנָשָׂא אֲחוֹתָהּ מֵאִמָּהּ, מֵתָה, וְנָשָׂא אֲחוֹתָה מֵאָבִיהָ מֵתָה, וְנָשָׂא אֲחוֹתָה מֵאִמָּהּ, וְנִמְצְאוּ כֻלָּן קַיָּמוֹת, מֻתָּר בָּרִאשׁוֹנָה, בַּשְּׁלִישִׁית, וּבַחֲמִישִׁית, וּפוֹטְרוֹת צָרוֹתֵיהֶן, וְאָסוּר בַּשְּׁנִיָּה וּבָרְבִיעִית, וְאֵין בִּיאַת אַחַת מֵהֶן פּוֹטֶרֶת צָרָתָהּ. וְאִם בָּא עַל הַשְּׁנִיָּה לְאַחַר מִיתַת הָרִאשׁוֹנָה, מֻתָּר בַּשְּׁנִיָּה וּבָרְבִיעִית, וּפוֹטְרוֹת צָרוֹתֵיהֶן, וְאָסוּר בַּשְּׁלִישִׁית וּבַחֲמִישִׁית, וְאֵין בִּיאַת אַחַת מֵהֶן פּוֹטֶרֶת צָרָתָהּ:
<b style="color: gray;">רע"ב</b> <b>אמרו לו מתה אשתך ונשא אחותה מאביה</b>. שלא מאמה, וחזרו ואמרו לו מתה השניה, ונשא אחותה של השניה מאמה ולא מאביה, ונמצאת זו השלישית נכריה אצל הראשונה, וחזרו ואמרו לו מתה זו השלישית, ונשא אחותה של שלישית זו מאביה ולא מאמה, נמצאת רביעית רחוקה מן השניה וכ''ש מן הראשונה, וחזרו ואמרו לו מתה זאת הרביעית: <b>ונשא אחותה מאמה</b>. והיא רחוקה מן השלישית וכן מן הראשונה ומן השניה, ואחר כך אמרו לו כולן קיימות: <b>מותר בראשונה בשלישית ובחמישית</b>. שאינן קרובות זו לזו. ואף על פי שהשלישית אחות השניה, שריא, דקדושי שניה לא תפסי, דאחות אשה היא לראשונה שלקחה מקודם, והויא לה כאנוסה ומפותה, ותניא, אנס אשה מותר לישא בתה, דלא אסרה תורה אלא אחות אשה בלבד, והיכא דלא תפסי קדושין לאו אחות אשה היא. וכן החמישית אע''פ שהיא אחות הרביעית, מותרת, דהואיל ותפסי קדושין בשלישית נמצאת ביאת רביעית שהיא אחות שלישית ביאת זנות ולא נאסרה חמישית עליו: <b>ופוטרות צרותיהן</b>. אם מת ובא יבם ויבם אחת מהן פוטרת צרתה: <b>ואסור בשניה</b>. מפני הראשונה. וברביעית מפני השלישית: <b>ואם בא על השניה לאחר מיתת הראשונה</b>. שאמת היו הדברים של ראשונה, ושאר הדברים שקר היו, אסור בשלישית מפני השניה ובחמישית מפני הרביעית:
<b style="color: gray;">תוי"ט</b> <b>.אין</b> פירוש למשנה זו
<h3>פרק י - משנה ו</h3>
בֶּן תֵּשַׁע שָׁנִים וְיוֹם אֶחָד, הוּא פוֹסֵל עַל יְדֵי {לג} אַחִין, וְהָאַחִים פּוֹסְלִין עַל יָדוֹ, אֶלָּא שֶׁהוּא פוֹסֵל תְּחִלָּה, וְאַחִין פּוֹסְלִין תְּחִלָּה וָסוֹף. כֵּיצַד, בֶּן תֵּשַׁע שָׁנִים וְיוֹם אֶחָד שֶׁבָּא עַל יְבִמְתּוֹ, פָּסַל עַל יְדֵי אַחִין {לו}. בָּאוּ עָלֶיהָ אַחִין, וְעָשׂוּ בָהּ מַאֲמָר, נָתְנוּ גֵט אוֹ חָלְצוּ, פָּסְלוּ עַל יָדוֹ:
<b style="color: gray;">רע"ב</b> <b>בן תשע שנים ויום אחד פוסל</b>. את היבמה לאחין אם בא עליה, {לד} דביאתו ביאה. או אם נתן גט או עשה בה מאמר, שיש לו גט ויש לו מאמר, {לה} אבל אינו גט גמור ולא מאמר גמור: <b>אלא שהוא פוסל תחלה</b>. בגמרא מפרש דבמאמר הוא פוסל תחלה ולא בסוף, שאם אחיו הגדול עשה מאמר ואח''כ עשה מאמר זה שהוא בן תשע שנים ויום אחד לא פסלה מאחיו, אבל בביאה פוסל בן תשע שנים ויום אחד בין בתחלה בין בסוף. ומתניתין חסורי מחסרא והכי קתני, אלא הוא פוסל תחלה והן פוסלין תחלה וסוף. במה דברים אמורים, במאמר, אבל ביאה אפילו בסוף נמי פסיל, כיצד, בן תשע שנים ויום אחד הבא על יבמתו וכו':
<b style="color: gray;">תוי"ט</b>
{לג} על ידי. עליהן. נ''י: {לד} <b>דוקא</b> לענין יבום: {לה} <b>כ''כ</b> הר''מ. וחליצה לא, כדאיתא לקמן משנה ד' פרק י''ב דלרבנן אין בחליצת קטן כלום וקשיא דאם חליצה ביבמה לית ליה כל שכן גט דלית ליה דהא בגדול לא אתי גט אלא מכח חליצה וכן חזר הר''מ בחבורו דאין לו גט. ועתוי''ט: {לו} <b>על</b> ידי אחין שעשו בה מאמר תחלה דהא כיצד אבסוף קאי. רש''י:
<h3>פרק י - משנה ז</h3>
בֶּן תֵּשַׁע שָׁנִים וְיוֹם אֶחָד שֶׁבָּא עַל יְבִמְתּוֹ, וְאַחַר כָּךְ בָּא עָלֶיהָ אָחִיו שֶׁהוּא בֶן תֵּשַׁע שָׁנִים וְיוֹם אֶחָד, פָּסַל עַל יָדוֹ. רַבִּי שִׁמְעוֹן אוֹמֵר, לֹא פָסַל:
<b style="color: gray;">רע"ב</b> <b>פסל על ידו</b>. דהוי ליה כמאמר אחר מאמר דשניהם תופסין בה: <b>ר''ש אומר לא פסל</b>. דביאת בן תשע לר''ש ספק קניא ספק לא קניא, אי קניא קניא לגמרי ולא מהניא ביאת אחיו, ואי לא קניא הוה ליה כמי שלא בעל לא הוא ולא אחיו, הילכך לא פסל. ואין הלכה כרבי שמעון:
<b style="color: gray;">תוי"ט</b> <b>.אין</b> פירוש למשנה זו
<h3>פרק י - משנה ח</h3>
בֶּן תֵּשַׁע שָׁנִים וְיוֹם אֶחָד שֶׁבָּא עַל יְבִמְתּוֹ, וְאַחַר כָּךְ בָּא עַל צָרָתָהּ, פָּסַל עַל יְדֵי עַצְמוֹ. רַבִּי שִׁמְעוֹן אוֹמֵר, לֹא פָסַל {לז}. בֶּן תֵשַׁע שָׁנִים וְיוֹם אֶחָד שֶׁבָּא עַל יְבִמְתּוֹ, וָמֵת, חוֹלֶצֶת וְלֹא מִתְיַבֶּמֶת, נָשָׂא אִשָׁה וָמֵת, הֲרֵי זוֹ פְּטוּרָה:
<b style="color: gray;">רע"ב</b> <b>בן תשע שנים ויום אחד</b>. שבא על יבמתו ומת חולצת ולא מתיבמת. שיש עליה זיקת שני יבמין, שבביאתו של זה הקטן שהוא כמאמר בגדול לא יצאת מידי זיקת נפילה ראשונה, וחלה עליה זיקת נפילה שניה, ותנן בפרק ד' אחים, מי שעליה זיקת יבם אחד ולא שעליה זיקת שני יבמין: <b>נשא אשה</b>. שאינה יבמתו, ומת ולו אחים: <b>הרי זו פטורה</b>. דאע''ג דביאתו ביאה אין קנינו קנין כלום {לח} עד שיביא שתי שערות, אבל ביבמה הואיל וזקוקה לו עשו אותה רבנן כמאמר:
<b style="color: gray;">תוי"ט</b>
{לז} לא פסל. דלר' שמעון ספק קניא כו' ומותר לקיים הראשונה אבל שניה לא מקיים דדילמא ביאתו קניה בראשונה וקיימא שניה עליה באיסור שני בתים. רש''י: {לח} <b>כלומר</b> אפילו מדרבנן דלא תקנו לו נשואין כדאיתא בגמ' ריש פי''ד כיון דאתא לכלל נשואין ואע''ג דבקטנה תקנו משום שלא ינהגו בה מנהג הפקר:
<h3>פרק י - משנה ט</h3>
בֶּן תֵּשַׁע שָׁנִים וְיוֹם אֶחָד שֶׁבָּא עַל יְבִמְתּוֹ, וּמִשֶּׁהִגְדִּיל נָשָּׂא אִשָּׁה אַחֶרֶת וָמֵת, אִם לֹא יָדַע אֶת הָרִאשׁוֹנָה מִשֶּׁהִגְדִּיל, הָרִאשׁוֹנָה חוֹלֶצֶת וְלֹא מִתְיַבֶּמֶת, וְהַשְּׁנִיָּה אוֹ חוֹלֶצֶת אוֹ מִתְיַבֶּמֶת {לט}. רַבִּי שִׁמְעוֹן אוֹמֵר, מְיַבֵּם לְאֵיזוֹ שֶׁיִּרְצֶה, וְחוֹלֵץ לַשְּׁנִיָּה. אֶחָד שֶׁהוּא בֶן תֵּשַׁע שָׁנִים וְיוֹם אֶחָד, וְאֶחָד שֶׁהוּא בֶן עֶשְׂרִים {מג} שָׁנָה שֶׁלֹּא הֵבִיא שְׁתֵּי שְׂעָרוֹת:
<b style="color: gray;">רע"ב</b> <b>אם לא ידע הראשונה משהגדיל, ראשונה חולצת ולא מתיבמת</b>. דזיקת שני יבמין עליה הואיל ולא ידעה משהגדיל לא יצאת ידי נפילה ראשונה: <b>רבי שמעון אומר מיבם לאיזה שירצה</b>. דלית ליה לרבי שמעון זיקת שני יבמין. {מ} והכי נמי אמרינן בפרק ארבעה אחים {מא}: <b>וחולץ לשניה</b>. דהא לאו צרות נינהו לאפטורי חדא ביבום חברתה, ויבומי תרווייהו לא, הואיל והויא צרתה במקצת מאמר דרבנן, מחזו כשתי יבמות הבאות מבית אחד {מב}: <b>אחד בן תשע ואחד בן עשרים</b>. שניהן שוין לכל האמור למעלה, דכל כמה דלא אייתי שתי שערות קטן הוא, עד שיהיה בן ל''ה שנה, ואם הגיע לחמש ושלשים שנה ולא הביא שתי שערות אף על פי שלא נראו בו סימני סריס המפורשים למעלה, {מד} הרי זה סריס חמה:
<b style="color: gray;">תוי"ט</b>
{לט} <b>או</b> מתיבמת. ופליגא אמשנה ט' דפ''ג דתנן חולצת ולא כו' משום דמאמר דוחה אפילו לצרת בעלת זיקת ב' יבמין וה''נ הרי עשו ביאת קטן כמאמר בגדול אלא ההוא תנא גזר משום ב' יבמות הבאות מבית אחד ואיירי בגדול וה''ה לקטן. ותנא דהכא לא גזר ואיירי בקטן וה''ה לגדול. וה''ה דתנא דהכא פליג אמתניתין ח': {מ} <b>וכ''כ</b> רש''י. ור''ל דלא משכחת אליביה דר''ש זיקת ב' יבמין משום דמספקא ליה אי קני לגמרי אי לא קני כלל: {מא} <b>כלומר</b> במאמר בגדול דפליג ר''ש התם. וצ''ע דלא איכפל רבי לאשמעינן נמי בסיפא דמ''ח כי היכי דאיכפל לאשמעינן דר''ש לא פסל: {מב} <b>וכן</b> לשון רש''י. והלשון אינו מדוקדק. ובפרק ד' אחין כתבו ויבומי תרווייהו לא דדלמא מאמר קני והוו שתי יבמות הבאות מבית אחד: {מג} <b>ואחד</b> כו'. ולא נראו בו סימני סריס: {מד} <b>בפרק</b> ח' משנה ד':
<h2>פרק יא</h2>
<h3>פרק יא - משנה א</h3>
נוֹשְׂאִין עַל הָאֲנוּסָה וְעַל הַמְפֻתָּה. הָאוֹנֵס וְהַמְפַתֶּה עַל הַנְּשׂוּאָה, חַיָּב. נוֹשֵׂא אָדָם אֲנוּסַת אָבִיו וּמְפֻתַּת אָבִּיו, אֲנוּסַת בְּנוֹ וּמְפֻתַּת בְּנוֹ. רַבִּי יְהוּדָה אוֹסֵר בַּאֲנוּסַת אָבִיו וּמְפֻתַּת אָבִיו:
<b style="color: gray;">רע"ב</b> <b>נושאין על האנוסה</b>. לאחר שאנס או פתה אשה מותר לישא בתה או אמה או אחותה, {א} דכתיב (ויקרא כ') ואיש אשר יקח את אשה ואת אמה, בכולן נאמר שכיבה וכאן נאמרה לקיחה לומר לך דרך לקיחה אסרה תורה {ב}: <b>רבי יהודה אוסר</b>. דכתיב (דברים כ''ג) לא יקח איש את אשת אביו ולא יגלה כנך אביו, כנף שראה אביו לא יגלה. {ג} ואין הלכה כרבי יהודה. אבל חכמים אסרו {ד} לנטען מן האשה לישא בתה או אחותה או אמה או אחת מקרובותיה, {ה} מפני שהיא מצויה אצלם תמיד ואתו לידי הרגל עבירה. {ו} ואם עבר ונשא אחת מקרובות אנוסתו ומפותתו או מקרובות האשה שנחשד עליה אין מוציאין אותה מידו. ומתניתין דקתני נושאין על האנוסה דמשמע אפילו לכתחלה, מיירי לאחר מיתת האנוסה והמפותה, דהשתא ליכא למיחש שמא לאחר שישא בתה יזנה עם הראשונה:
<b style="color: gray;">תוי"ט</b>
{א} <b>הוא</b> הדין וכל שכן בשאר קרובות דשרי: {ב} <b>פירש''י</b> שהיתה הראשונה לקוחתו חייב על השניה כשבא עליה דבשניה ליכא למימר לקוחין דהא לא תפסי בה קדושין. וכתב נ''י ומיהו קשה דילמא כל היכא דאית בה לקוחין אסרה תורה ובין בשניה בין בראשונה. ויש לומר דמשמעות קרא הכי הוא שהקיחה היא בראשונה דהכי אסרה תורה לישכב באחת אחר שיש לו האחרת. ואם הראשונה אנוסה לבד בשביל זה אינה שלו. ועתוי''ט: {ג} <b>ומנלן</b> דבאנוסה. מעלויה דקרא דכתיב ונתן האיש כו' לאבי הנערה כו' ורבנן הא לא סמיך ליה אלא כי אתא קרא לשומרת יבם של אביו וכנף הראוי לאביו הוא אף על גב דה''ל דודתו ויבמה לשוק ולעבור עליה בשלשה לאוין כו'. גמרא: {ד} <b>קאי</b> ארישא דמתניתין נושאין על האנוסה כו' והא דאסרי לנטען ולא אסרו לבניהן של המתירין דסוף פרק ב' נשי לגבי נשי שכיחין גברי לגבי גברי לא שכיחין אי נמי נשי דלא מתסרא משכיבת המזנה בקרובותיה לא קפדי אהדדי. גברא דמתסרא עליו אשתו המזנה קפדי אהדדי. גמרא: {ה} <b>שנאסרה</b> הביאה עמהם אם היתה אשתו. הר''מ: {ו} <b>והוי</b> אונס ומפתה על הנשואה. רש''י:
<h3>פרק יא - משנה ב</h3>
הַגִּיּוֹרֶת שֶׁנִּתְגַּיְּרוּ בָנֶיהָ עִמָּהּ, לֹא חוֹלְצִין וְלֹא מְיַבְּמִין, אֲפִלּוּ הוֹרָתוֹ {ח} שֶׁל רִאשׁוֹן שֶׁלֹּא בִקְדֻשָּׁה וְלֵדָתוֹ בִקְדֻשָּׁה וְהַשֵּׁנִי הוֹרָתוֹ וְלֵדָתוֹ בִקְדֻשָּׁה וְכֵן שִׁפְחָה שֶׁנִּשְׁתַּחְרְרוּ בָנֶיהָ עִמָּהּ:
<b style="color: gray;">רע"ב</b> <b>לא חולצין</b>. דאחוה מן האב בעינן, וגרים אין להם שאר מן האב {ז}:
<b style="color: gray;">תוי"ט</b>
{ז} <b>והא</b> דתנן הגיורת משום סיפא דלידתו בקדושה והא דתנן לא חולצין ואינהו לאו אחין ננהו כלל. אלא קמ''ל אפילו מדרבנן אינן בתורת יבום וחליצה. ואי בעי למינסב נשי דהדדי לאחר מיתה אפילו יש להם בנים נסבי ובגמרא שקלי וטרו בה. נ''י. ומסקנת הפוסקים דכשנשאו לאחר שנתגיירו דאסורא מדרבנן למינסב כו': {ח} <b>אפילו</b> כו'. דאף על גב דהורתו של ראשון שלא בקדושה וכשתי אמהות דמיא ואיכא למימר דתהוי עליה כנכרית ואי בעי ליבומי מיבם אפילו הכי אסירי וקיימי עליה באשת אח. גמרא. ואי גם לידתו של ראשון שלא בקדושה יכול להיות דשרי. תוספ':
<h3>פרק יא - משנה ג</h3>
חָמֵשׁ נָשִׁים שֶׁנִּתְעָרְבוּ וַלְדוֹתֵיהֶן, הִגְדִּילוּ הַתַּעֲרוֹבוֹת וְנָשְׂאוּ נָשִׁים וָמֵתוּ, אַרְבָּעָה חוֹלְצִין לְאַחַת, וְאֶחָד מְיַבֵּם אוֹתָהּ. הוּא וּשְׁלשָׁה חוֹלְצִין לַאַחֶרֶת, וְאֶחָד מְיַבֵּם. נִמְצְאוּ אַרְבַּע חֲלִיצוֹת וְיִבּוּם לְכָל אַחַת וְאֶחָת:
<b style="color: gray;">רע"ב</b> <b>שנתערבו ולדותיהן</b>. ויש לכל אחת מהן בן ודאי, שלא נתערב: <b>ארבעה חולצין לאחת</b>. בן ודאי של כל אחת מן הארבעה חולץ לאחת מהן, דכל אחת מספק לה לאשת אח. ובן החמישית ישאנה ממה נפשך, אם אשת אחיו היא הרי מיבם לה, ואם לאו הרי חלץ לה יבמה: <b>הוא ושלשה</b>. זה שיבם חולץ לאחרת ושלשה עמו. והחמישי מיבם ממה נפשך. וחוזרין השנים הללו וחולצין לשלישית ושנים עמהם והחמישי מיבם, וכן כולם: <b>ד' חליצות</b>. תחלה, לפי שאין אחד מהם רשאי ליבם עד שיחלצו לה הארבעה, כי היכי דלא לפגע ביבמה לשוק. והוא הדין דמצו הארבעה למחלץ לכולהו והאחד כונס את כולן, אלא דהכי שפיר טפי, דלמא לכל חד וחד מתרמי דיליה {ט} ומתקיימא מצות יבום:
<b style="color: gray;">תוי"ט</b>
{ט} <b>דאי</b> משום דלא מתרמיא לכל חד עונה בחודש כדלעיל הא לא הוי אלא עצה טובה והוא הדין דטפי נמי:
<h3>פרק יא - משנה ד</h3>
הָאִשָּׁה שֶׁנִּתְעָרַב וַלְדָהּ בִּוְלַד כַּלָּתָהּ, הִגְדִּילוּ הַתַּעֲרוֹבוֹת, וְנָשְׂאוּ נָשִׁים, וָמֵתוּ, בְּנֵי הַכַּלָּה חוֹלְצִין וְלֹא מְיַבְּמִין, שֶׁהוּא סְפֵק אֵשֶׁת אָחִיו סְפֵק אֵשֶׁת אֲחִי אָבִיו. וּבְנֵי הַזְּקֵנָה, אוֹ חוֹלְצִין אוֹ מְיַבְּמִין {י}, שֶׁהוּא סְפֵק אֵשֶׁת אָחִיו וְאֵשֶׁת בֶּן אָחִיו. מֵתוּ הַכְּשֵׁרִים, בְּנֵי הַתַּעֲרוֹבוֹת לִבְנֵי הַזְּקֵנָה חוֹלְצִין וְלֹא מְיַבְּמִין, שֶׁהוּא סְפֵק אֵשֶׁת אָחִיו וְאֵשֶׁת אֲחִי אָבִיו, וּבְנֵי הַכַּלָּה, אֶחָד חוֹלֵץ וְאֶחָד מְיַבֵּם:
<b style="color: gray;">רע"ב</b> <b>מתו כשרים</b>. הודאין: <b>אחד חולץ</b>. תחלה, והדר מיבם אידך, ממה נפשך, אי האי דחלץ הוא בן הכלה וחלץ לאשת אחיו, הא אשתריא לה בהך חליצה ושפיר נסיב לה אידך שהוא בן הזקנה, דאשת בן אחיו מותרת לו. ואי האי דחלץ הוא בן הזקנה ואשת בן אחיו חלץ, הויא לה כחולצת מן הנכרי, ובן הכלה כי מיבם לה שפיר קמיבם:
<b style="color: gray;">תוי"ט</b>
{י} <b>או</b> מיבמין. פירוש אחר שבני הכלה חלצו תחלה. הר''מ:
<h3>פרק יא - משנה ה</h3>
כֹּהֶנֶת שֶׁנִּתְעָרַב וַלְדָּהּ בִּוְלַד שִׁפְחָתָהּ, הֲרֵי אֵלּוּ אוֹכְלִים בַּתְּרוּמָה, וְחוֹלְקִים חֵלֶק אֶחָד בַּגֹּרֶן, וְאֵינָן מִטַּמְּאִין לַמֵּתִים, וְאֵין נוֹשְׂאִין נָשִׁים, בֵּין כְּשֵׁרוֹת בֵּין פְּסוּלוֹת. הִגְדִּילוּ הַתַּעֲרוֹבוֹת, וְשִׁחְרְרוּ {יב} זֶה אֶת זֶה, נוֹשְׂאִין נָשִׁים רְאוּיוֹת לַכְּהֻנָּה, וְאֵינָן מִטַּמְּאִין לַמֵּתִים. וְאִם נִטַּמָּאוּ, אֵינָן סוֹפְגִין אֶת הָאַרְבָּעִים. וְאֵינָן אוֹכְלִים בַּתְּרוּמָה. וְאִם אָכְלוּ, אֵינָן מְשַׁלְּמִין {יג} קֶרֶןֹ וָחֹמֶשׁ. וְאֵינָן חוֹלְקִין עַל הַגֹּרֶן. וּמוֹכְרִין אֶת הַתְּרוּמָה, וְהַדָּמִים שֶׁלָּהֶם. וְאֵינָן חוֹלְקִים {יד} בְּקָדְשֵׁי הַמִּקְדָּשׁ, וְאֵין נוֹתְנִין לָהֶם קָדָשִׁים, וְאֵין מוֹצִיאִים שֶׁלָּהֶם מִיָּדָם, וּפְטוּרִין מִן הַזְּרֹעַ וּמִן הַלְּחָיַיִם וּמִן הַקֵּבָה, וּבְּכוֹרוֹ {יז} יְהֵא רוֹעֶה {יח} עַד שֶׁיִּסְתָּאֵב, וְנוֹתְנִין עָלָיו חֻמְרֵי כֹהֲנִים וְחֻמְרֵי יִשְׂרְאֵלִים:
<b style="color: gray;">רע"ב</b> <b>אוכלים בתרומה</b>. דאחד כהן ואחד עבד כהן אוכלין בתרומה: <b>וחולקים חלק אחד</b>. מפרש בגמרא דהכי קאמר, וחולקים חלק כאחד, אם באו שניהם על הגורן כאחד נותנים להם, אבל זה בלא זה אין חולקין להם, דקסבר האי תנא {יא} אין חולקים תרומה לעבד אלא אם כן רבו עמו: <b>בין כשרות בין פסולות</b>. דכל אחד מהם ספק כהן ספק עבד, כשרות אסורות לעבד ופסולות אסורות לכהן, וספק איסורא לחומרא: <b>אין סופגין את הארבעים</b>. דכל חד אמר אנא לאו כהן אנא: <b>אין משלמין</b>. דכל חד אמר כהן אנא, ולא מפקינן ממונא מספיקא: <b>ומוכרין התרומה</b>. תרומת תבואתן אין נותנין אותה לכהן כשמפרישין אותה, דכל חד אמר אייתי ראיה דלאו כהן אנא, ומכל מקום אי אפשר להן לאכלה אלא מוכרין אותה לכהן והדמים שלהן: <b>ואין חולקים בקדשי המקדש</b>. כגון עורות קדשים, דלכל חד מינייהו אמרינן אייתי ראיה דכהן את ושקול: <b>ואין נותנין להם קדשים</b>. להקריב {טו}: <b>ואין מוציאין שלהם</b>. כגון אם נולד להם בכור {טז} אין מוציאין אותו מידן, וירעה עד שיסתאב: <b>חומרי ישראל וחומרי כהנים</b>. מפרש בגמרא, שמנחתן נקמצת כמנחת ישראל וקרב בפני עצמו, ואין שייריה נאכלין כמנחת ישראל אלא נשרפת {יט} כמנחת כהנים שהיא כליל:
<b style="color: gray;">תוי"ט</b>
{יא} <b>כלומר</b> ולא קיי''ל כוותיה דהאי תנא רבי יהודה הוא ולטעמיה דסבירא ליה מעלין מתרומה ליוחסין ולא קיי''ל הכי כמ''ש משנה ח' פרק ב' דכתובות: {יב} <b>ושחררו</b>. בגמרא אימא כופין אותם ומשחררין זה את זה דלישא שפחה אינו יכול בת חורין אינו יכול: {יג} <b>אינן</b> משלמין כו'. אבל צריכין להפריש משום כפרה. תוספ': {יד} <b>ואינן</b> חולקים כו'. שהמשוחרר ישראל הוא. רש''י ואפילו יבואו שניהם על הגורן ויהיו מתנין אם כהן אני תנו לי בשבילי ואם חבירי כהן תנו לו בשבילו אפילו הכי אין חולקין כיון דאין אוכלין דילמא אתי לידי תקלה. תוספ': {טו} <b>ומלתא</b> דפשיטא היא שאסורים להקריב. אלא צריך לומר דהכי קאמר שאין נותנים כו' ושהם יתנו אח''כ לכל כהן שירצו אפילו שאינו במשמר: {טז} <b>כן</b> פירש''י בלשון אתר. ולאותו פירוש מפרש נמי ואין נותנים להם בבכור. אבל לפירוש קמא שפירש הר''ב להקריב, מפרש ואין מוציאין כו' אם היו חייבים חטאת כו' אין כופין אותם לתתם לאנשי משמר ולהיות עבודתם ועורם לאנשי משמר דכל חד אמר אנא כהן וכהן מקריב בכל שעה שירצה ואפילו במשמר שאינו שלו אלא או יקריבו להם קרבנותיהן ויחזירו להם הבשר והעור ויתנום לכל מי שירצו או אלו יעשו שליח לכל כהן שירצו להקריב כו'. והכי הוה ליה להר''ב לפרש (ועיין בתוספ') רישא וסיפא בחדא מחתא: {יז} <b>ובכורו</b> כו'. השתא אורי לה מאי עביד בבכור שלו. רש''י: {יח} <b>יהא</b> רועה. אפילו בזמן הבית דהא לא מצי למכייפינהו ליתן לכהנים לאקרובי ולאכול את בשרו ואינהו נמי לא מצי למתביה לכהן ולהחזיר להן הבשר דבכור תם אינו נאכל אלא לכהנים הלכך ירעה כו' ומותר לשוחטו במדינה ויאכלוהו הם דבכור בעל מום אין בו משום זרות אלא משום גזל דמתנות כהונה והכא גזל ליכא דהמוציא מחבירו עליו הראיה. רש''י: {יט} <b>ואפילו</b> הכי צריך קמיצה דמנחה שלא נקמצה פסולה כזבח שלא נשחט. רש''י:
<h3>פרק יא - משנה ו</h3>
מִי שֶׁלֹּא שָׁהֲתָה אַחַר בַּעֲלָה שְׁלשָה חֳדָשִׁים וְנִשֵּׂאת, וְיָלְדָה, וְאֵין יָדוּעַ אִם בֶּן תִּשְׁעָה לָרִאשׁוֹן אִם בֶּן שִׁבְעָה לָאַחֲרוֹן, הָיוּ לָהּ בָּנִים מִן הָרִאשׁוֹן וּבָנִים מִן הַשֵּׁנִי, חוֹלְצִין וְלֹא מְיַבְּמִין. וְכֵן הוּא לָהֶם חוֹלֵץ וְלֹא מְיַבֵּם. הָיוּ לוֹ אַחִים מִן הָרִאשׁוֹן וְאַחִים מִן הַשֵּׁנִי שֶׁלֹּא מֵאוֹתָהּ הָאֵם, הוּא חוֹלֵץ וּמְיַבֵּם, וְהֵם, אֶחָד חוֹלֵץ וְאֶחָד מְיַבֵּם:
<b style="color: gray;">רע"ב</b> <b>הן חולצין ולא מיבמין</b>. לאשתו של ספק. ואחד מבני הראשון חולץ שמא בן אביהם היה. ולא מיבמין, שמא בן האחרון הוא והרי הוא אחיהן מן האם ולא מן האב ואשתו עליהן בכרת. וכן בני האחרון. וכן הוא חולץ לנשותיהן ולא מיבם: <b>היו לו אחים מן הראשון ומן האחרון</b>. שלא מאותה האם: <b>הוא או חולץ או מיבם</b>. לאשת בן הראשון, אם אחיו הוא הרי טוב, ואם לאו, נכרית היא אצלו, וכגון שאין שם אח אלא הוא דליכא לספוקי ביבמה לשוק. וכן לאשת בן האחרון: <b>הם אחד חולץ ואחד מיבם</b>. או בן הראשון או בן האחרון חולץ לה וחבירו מיבם. אם יבמתו היא הרי טוב, ואם לאו נכרית היא. ומשום יבמה לשוק ליכא למיחש שהרי חלץ לה יבמה:
<b style="color: gray;">תוי"ט</b> <b>.אין</b> פירוש למשנה זו
<h3>פרק יא - משנה ז</h3>
הָיָה אֶחָד יִשְׂרָאֵל וְאֶחָד כֹּהֵן, נוֹשֵׂא אִשָּׁה רְאוּיָה לַכֹהֵן, וְאֵינוֹ מִטַּמֵּא לַמֵּתִים. וְאִם נִטַּמָּא, אֵינוֹ סוֹפֵג אֶת הָאַרְבָּעִים. וְאֵינוֹ אוֹכֵל בַּתְּרוּמָה. וְאִם אָכַל, אֵינוֹ מְשַׁלֵּם קֶרֶן וָחֹמֶשׁ. וְאֵינוֹ חוֹלֵק עַל הַגֹּרֶן, וּמוֹכֵר הַתְרוּמָה וְהַדָּמִים שֶׁלּוֹ, וְאֵינוֹ חוֹלֵק בְּקָדְשֵׁי הַמִּקְדָּשׁ, וְאֵין נוֹתְנִים לוֹ אֶת הַקֳּדָשִׁים, וְאֵין מוֹצִיאִין אֶת שֶׁלּוֹ מִיָּדוֹ, וּפָטוּר מִן הַזְּרֹעַ וְהַלְּחָיַיִם וְהַקֵּבָה, וּבְכוֹרוֹ יְהֵא רוֹעֶה עַד שֶׁיִּסְתָּאֵב, וְנוֹתְנִין עָלָיו חֻמְרֵי כֹהֲנִים וְחֻמְרֵי יִשְׂרְאֵלִים. הָיוּ שְׁנֵיהֶם כֹּהֲנִים, הוּא אוֹנֵן עֲלֵיהֶם, וְהֵם אוֹנְנִים עָלָיו. הוּא אֵינוֹ מִטַּמֵּא לָהֶם, וְהֵם אֵינָן מִטַּמְּאִין לוֹ. הוּא אֵינוֹ יוֹרֵשׁ אוֹתָן, אֲבָּל הֵם יוֹרְשִׁין {כב} אוֹתוֹ. וּפָטוּר {כג} עַל מַכָּתוֹ וְעַל קִלְלָתוֹ שֶׁל זֶה וְשֶׁל זֶה, וְעוֹלֶה בְמִשְׁמָרוֹ שֶׁל זֶה וְשֶׁל זֶה, וְאֵינוֹ חוֹלֵק. אִם הָיוּ שְׁנֵיהֶם בְּמִשְׁמָר אֶחָד {כה} נוֹטֵל חֵלֶק אֶחָד:
<b style="color: gray;">רע"ב</b> <b>היה אחד ישראל</b>. אחד מן הבעלים ישראל ואחד כהן: <b>הוא אונן עליהן</b>. שמא זה אביו וביום מיתתו אסור לאכול בקדשים: <b>והם אוננים עליו</b>. וביום מותו אסורים שניהם בקדשים. {כ} ומשכחת לה דרואה במיתת שניהן וכהן כשר הוא {כא} דהא אינו מיטמא להן, כגון שנתקדשה קדושי טעות על תנאי ולא נתקיים דנפקא מיניה בלא גיטא ונישאת תוך שלשה ובכהאי גוונא משכחת לה דרואה במיתת שניהם וכהן כשר, הוא לפיכך אינו מיטמא להן: <b>הוא לא יורש אותן</b>. דיורשין מדחין אותו אלו אצל אלו: <b>והן יורשין אותו</b>. דמי מעכב על ידן, וחולקים הממון בין שניהן: <b>ועולה במשמרו</b>. לעבוד, ואין בני משמר מעכבין עליו. {כד} אבל אינו חולק, דכל בני משמר דחו ליה גבי חבריה:
<b style="color: gray;">תוי"ט</b>
{כ} וכן אסור בעבודה. כדאיתא רפ''ב דזבחים: {כא} <b>דאלו</b> חלל אינו מוזהר על הטומאה ומהוא אונן עליהם לא מצינן למידק דמצינו למימר במיתתו דשני וליקוט עצמות דקמא. עיין סוף פרק ח' דפסחים. ולא מוקים לה שבאו עליה שניהם בזנות דלא נעשה זרעה חלל בכך משום דחכמים גזרו שמשתקין אותו מדין כהונה הואיל ואינו יודע אביו הודאי, שנאמר והיתה לו ולזרעו אחריו, עד שיהיה זרעו מיוחס אחריו. גמרא: {כב} <b>יורשים</b>. בשלא הניח זרע. הר''מ: {כג} <b>ופטור</b> כו'. כשהכה זה בזמן אחד וזה בזמן אחר דאיכא ב' התראות וכל חדא היא התראות ספק אבל שניה' ביחד או שקלל אותם בדבור אחד חייב. הר''מ: {כד} <b>ותימא</b> למה לא יוכלו לעכב ולדחותו מן העבודה כמו מן החלוקה ובגמרא דייקינן עולה בעל כרחו ולא בעל כרחם דאע''ג דאינו חולק עם כל אחד ואחד. ב' המשפחות כייפין ליה לעבוד משום פגמם כו': {כה} <b>במשמר</b> אחד ובית אב אחד. גמרא עיין משנה ז' פרק ב' דתענית:
<h2>פרק יב</h2>
<h3>פרק יב - משנה א</h3>
מִצְוַת חֲלִיצָה בִּשְׁלשָׁה דַיָּנִין, וַאֲפִלּוּ שְׁלָשְׁתָּן הֶדְיוֹטוֹת {א}. חָלְצָה בְמִנְעָל, חֲלִיצָתָהּ כְּשֵׁרָה. בְּאַנְפִּילִין, חֲלִיצָתָהּ פְּסוּלָה. בְּסַנְדָּל שֶׁיֶּשׁ לוֹ עָקֵב {ב} כָּשֵׁר. וְשֶׁאֵין לוֹ עָקֵב, פָּסוּל. מִן הָאַרְכּוּבָה וּלְמַטָּה {ג}, חֲלִיצָתָהּ כְּשֵׁרָה. מִן הָאַרְכּוּבָה וּלְמַעְלָה, חֲלִיצָתָהּ פְּסוּלָה:
<b style="color: gray;">רע"ב</b> <b>מצות חליצה</b>. ואפילו שלשתן הדיוטות. והא דקרי להו דיינים, שצריך שיהיו יודעים להקרות הפסוקים כעין דיינים. ואע''ג דתנן מצות חליצה בשלשה, צריכין לצרף עמהן שנים אחרים, שתהיה חליצה בחמשה לפרסומי מילתא. והשנים הללו שמוסיפים על השלשה אפילו אין יודעים להקרות: <b>מנעל</b>. של עור רך חליצתו כשרה, אבל לכתחלה לא, גזירה שמא יחלוץ במנעל קרוע מלמעלה, דאפילו כי קרוע מייתב אכרעיה הואיל והוא רך, ואנן מידי דמגין בעינן והא ליכא. אבל סנדל שהוא של עור קשה וכי קרוע לא מייתב אכרעיה, ליכא למגזר שמא יחלוץ בסנדל קרוע, הלכך עיקר חליצה בסנדל היא: <b>באנפליאות</b>. כמין בתי רגלים של בגד: <b>חליצתה פסולה</b>. דמידי דמגין בעינן, כתיב הכא (דברים כ''ה) נעלו וכתיב התם (יחזקאל י''ז) ואנעלך תחש, והוא עור: <b>מן הארכובה ולמעלה חליצתה פסולה</b>. שהיו רצועות המנעל קשורות למעלה מן הארכובה:
<b style="color: gray;">תוי"ט</b>
{א} <b>הדיוטות</b> יליף בגמרא מזקני, דמיותר: {ב} <b>עקב</b>. פירש הר''ב במ''ד פכ''ו דכלים עור של סנדל המכסה את גובה הרגל שכנגד שוקו מאחוריו ומיירי שאין לו שולו''א ואפ''ה כשר הואיל ויש לו עקב הוא מעכב הרגל שלא יצא חוצה אבל לכתחלה בעינן שיהא לו גם כן שולו''א. אבל לפירש''י דעקב היינו שולו''א כו' קשה דכשר משמע דיעבד אבל לכתחלה לא ואלא איזהו שחולצין בו לכתחלה: {ג} <b>ולמטה</b> כו'. בגמ' יליף ליה מקרא:
<h3>פרק יב - משנה ב</h3>
חָלְצָה בְסַנְדָּל שֶׁאֵינוֹ שֶׁלּוֹ {ד}, אוֹ בְסַנְדָּל שֶׁל עֵץ, אוֹ בְּשֶׁל שְׂמֹאל בַּיָּמִין, חֲלִיצָתָהּ כְּשֵׁרָה, חָלְצָה בְגָדוֹל שֶׁהוּא יָכוֹל לְהַלֵּךְ בּוֹ, אוֹ בְקָטָן שֶׁהוּא חוֹפֶה אֶת רֹב רַגְלוֹ, חֲלִיצָתָהּ כְּשֵׁרָה. חָלְצָה בַלַּיְלָה {ה} חֲלִיצָתָהּ כְּשֵׁרָה, וְרַבִּי אֱלִיעֶזֶר פּוֹסֵל. בַּשְּׂמֹאל {ז} חֲלִיצָתָהּ פְּסוּלָה, וְרַבִּי אֱלִיעֶזֶר מַכְשִׁיר:
<b style="color: gray;">רע"ב</b> <b>בסנדל של עץ כשרה</b>. והוא שיהיה מחופה עור: <b>חלצה בגדול</b>. שהיה הסנדל גדול ממדת רגלו, אם יכול להלוך בו חליצתו כשרה: <b>או בקטן</b>. ממדת רגלו, אם חופה את רוב רגלו חליצתו כשרה. והלכה כרבי אליעזר {ו} במה שפוסל חליצה בלילה, ואין הלכה כמותו במה שמכשיר חליצה בשמאל:
<b style="color: gray;">תוי"ט</b>
{ד} <b>שאינו</b> שלו. בגמרא יליף להו מקרא: {ה} <b>בלילה</b>. מר סבר חליצה כתחלת דין דמיא, ומ''ס כגמר דין דמיא. וחליצה דיני ממונות היא דגובה כתובתה ודיני ממונות דנין ביום וגומרין בלילה. נ''י: {ו} <b>כן</b> כתב הר''מ. וטעמיה משום דבגמרא מסיק בחד לישנא דחליצת לילה דכשרה יחידאה היא: {ז} <b>בשמאל</b>. ת''ק יליף רגל רגל ממצורע. ור''א קאמר דאין מופנה אלא מצד אחד ומשיבין כו'. גמרא:
<h3>פרק יב - משנה ג</h3>
חָלְצָה וְרָקְקָה, אֲבָל לֹא קָרְאָה, חֲלִיצָתָהּ כְּשֵׁרָה. קָרְאָה וְרָקְקָה, אֲבָל לֹא חָלְצָה, חֲלִיצָתָה פְּסוּלָה. חָלְצָה וְקָרְאָה, אֲבָל לֹא רָקְקָה, רַבִּי אֱלִיעֶזֶר אוֹמֵר, חֲלִיצָתָהּ פְּסוּלָה. רַבִּי עֲקִיבָא אוֹמֵר, חֲלִיצָתָהּ כְּשֵׁרָה. אָמַר רַבִּי אֱלִיעֶזֶר, כָּכָה יֵעָשֶׂה, כָּל דָּבָר שֶׁהוּא מַעֲשֶׂה, מְעַכֵּב. אָמַר לוֹ רַבִּי עֲקִיבָא, מִשָּׁם רְאָיָה, כָּכָה יֵעָשֶׂה לָאִישׁ, כָּל דָּבָר שֶׁהוּא מַעֲשֶׂה בָאִישׁ:
<b style="color: gray;">רע"ב</b> <b>חלצה ולא קראה חליצתה כשרה</b>. דכי כתב רחמנא ככה דמשמע עיכובא, אמעשה הוא דכתיב (דברים כ''ה) ככה יעשה לאיש, וקריאה דיבור בעלמא הוא: <b>דבר שהיא מעשה באיש</b>. כגון חליצה שהאשה עושה מעשה בגופו של איש, לאפוקי רקיקה דלאו מעשה בגופו של איש הוא:
<b style="color: gray;">תוי"ט</b> <b>.אין</b> פירוש למשנה זו
<h3>פרק יב - משנה ד</h3>
הַחֵרֵשׁ שֶׁנֶּחֱלַץ {ט} וְהַחֵרֶשֶׁת שֶׁחָלְצָה, וְהַחוֹלֶצֶת לַקָּטָן, חֲלִיצָתָהּ פְּסוּלָה. קְטַנָּה שֶׁחָלְצָה {יא} תַּחֲלֹץ מִשֶּׁתַּגְדִּיל. וְאִם לֹא חָלְצָה, חֲלִיצָתָהּ פְסוּלָה:
<b style="color: gray;">רע"ב</b> <b>החרש שנחלץ חליצתו פסולה</b>. שאינו פוטרה במקום שיש אח אחר כשר {ח}: <b>והחרשת שחלצה פסולה</b>. שהיא עצמה אינה נפטרת בחליצתה, ואין לה תקנה אלא ביבום, ואם רצה אחר כך להוציא יוציא בגט: <b>והחולצת לקטן חליצתה פסולה</b>. כל היכא דתנינן בפרקין חליצה פסולה, אינה יכולה להתיבם אחר אותה חליצה וצריכה חליצה אחרת מעלייתא להתירה לעלמא. והאי תנא דקרי לחליצת קטן חליצה פסולה דמשמע שפוסלה מלהתיבם, ר' מאיר היא, דאילו רבנן אמרי אין בחליצת קטן כלום ולא נפסלה מלהתיבם. {י} והלכה כחכמים:
<b style="color: gray;">תוי"ט</b>
{ח} משמע דאלו אין כאן אח אלא הוא דנתרת לשוק, וליתא, דהא דין יבום יש לו כדתנן סוף פרק י''ד וא''כ אינה נפטרת אלא ביבום הל''ל כמו שכתבו בחרשת: {ט} <b>שנחלץ</b>. לא נאמר הלשון מזה בדקדוק בכולה מכילתין דבכל דוכתא אמרינן החולץ גבי יבם ונראה טעם הדבר מפני שהיבם מסייע בחליצה כיון שצריך שיתכוין לחלוץ כדאיתא בגמרא דף ק''ו וגבי חרש דלאו בר כוונה נקרא שנחלץ. נ''י: {י} <b>גמרא</b>. ומשמע דלענין חרש וחרשת חליצה פסולה היא מדפרט קטן, וזה דעת הרמב''ן והרשב''א. אבל הר''מ פוסק דשוין לקטן ואין בחליצתן כלום. ועתוי''ט: {יא} <b>קטנה</b> כו'. בגמרא דמקשינן אשה לאיש דאיש כתיב בפרשה ולא מרבינהו בהדי אינך משום דבקטנה פליג רבי יוסי בגמרא וא''ת כיון דתני פסולה אמאי תני שתחלוץ משתגדיל וי''ל דה''א דחליצתה פסולה רק מדרבנן דההיקש אינו מן התורה להכי תני יתור לשון לאשמועינן דחליצת קטנה אינה כלום כמו קטן. ומיהו לגירסת הירושלמי משמע דלר' מאיר מדרבנן הוא ולר' יוסי תחלוץ לכתחלה. תוספ'. ועתוי''ט:
<h3>פרק יב - משנה ה</h3>
חָלְצָה בִשְׁנַיִם, אוֹ בִשְׁלֹשָה, וְנִמְצָא אֶחָד מֵהֶן קָרוֹב אוֹ פָסוּל, חֲלִיצָתָהּ פְּסוּלָה. רַבִּי שִׁמְעוֹן וְרַבִּי יוֹחָנָן הַסַּנְדְּלָר מַכְשִׁירִין {יב}. וּמַעֲשֶׂה בְּאֶחָד שֶׁחָלַץ בֵּינוֹ לְבֵינָהּ בְּבֵית הָאֲסוּרִים, וּבָא מַעֲשֶׂה לִפְנֵי רַבִּי עֲקִיבָא וְהִכְשִׁיר:
<b style="color: gray;">רע"ב</b> <b>חלצה בשנים</b>. כשרים: <b>או בשלשה</b>. והיה אחד מהם קרוב או פסול, דלא נשתיירו כי אם שנים כשרים: <b>חליצתה פסולה</b>. וכן הלכה שאין חליצה כשרה בפחות משלשה:
<b style="color: gray;">תוי"ט</b>
{יב} <b>מכשירין</b>. ועכ''פ בשנים דבעינן עדים וההיא מעשה מוקמינן בגמרא דעדים רואין אותן מבחוץ וטעמא דאף דמודים ויהיו נאמנים אצלינו אין זה כלום דאין דבר שבערוה פחות משנים. נ''י:
<h3>פרק יב - משנה ו</h3>
מִצְוַת חֲלִיצָה, בָּא הוּא וִיבִמְתּוֹ לְבֵית דִּין, וְהֵן מַשִּׂיאִין לוֹ עֵצָה הַהוֹגֶנֶת לוֹ, שֶׁנֶּאֱמַר, (דברים כה) וְקָרְאוּ לוֹ זִקְנֵי עִירוֹ וְדִבְּרוּ אֵלָיו. וְהִיא אוֹמֶרֶת, מֵאֵן יְבָמִי לְהָקִים לְאָחִיו שֵׁם בְּיִשְׂרָאֵל, לֹא אָבָה יַבְּמִי. וְהוּא אוֹמֵר, לֹא חָפַצְתִּי לְקַחְתָּהּ. וּבִלְשׁוֹן הַקֹּדֶשׁ הָיוּ אוֹמְרִים. וְנִגְּשָׁה יְבִמְתּוֹ אֵלָיו לְעֵינֵי הַזְּקֵנִים וְחָלְצָה נַעֲלוֹ מֵעַל רַגְלוֹ וְיָרְקָה בְּפָנָיו, רֹק הַנִּרְאֶה לַדַּיָּנִים. וְעָנְתָה וְאָמְרָה כָּכָה יֵעָשֶׂה לָאִישׁ אֲשֶׁר לֹא יִבְנֶה אֶת בֵּית אָחִיו, עַד כָּאן הָיוּ מַקְרִין. וּכְשֶׁהִקְרָא רַבִּי הֻרְקָנוֹס תַּחַת הָאֵלָה בִּכְפַר עֵיטָם וְגָמַר אֶת כָּל הַפָּרָשָׁה, הֻחְזְקוּ לִהְיוֹת גּוֹמְרִים כָּל הַפָּרָשָׁה. וְנִקְרָא {טו} שְׁמוֹ בְּיִשְׂרָאֵל בֵּית חֲלוּץ הַנָּעַל. מִצְוָה בַדַּיָּנִין, וְלֹא מִצְוָה בַתַּלְמִידִים {טז}. רַבִּי יְהוּדָה אוֹמֵר, מִצְוָה עַל כָּל הָעוֹמְדִים {יח} שָׁם לוֹמַר, חֲלוּץ {יט} הַנַּעַל, חֲלוּץ הַנַּעַל, חֲלוּץ הַנָּעַל:
<b style="color: gray;">רע"ב</b> <b>עצה ההוגנת לו</b>. אם הוא ילד והיא זקנה, הוא זקן והיא ילדה, אומרים לו מה לך אצל ילדה מה לך אצל זקנה כלך אצל שכמותך {יג}: <b>קוראה מאן יבמי</b>. וקורא, לא חפצתי לקחתה. חולצת ורוקקת וקוראה, ככה יעשה לאיש. {יד} והלכה כרבי יהודה {יז} דאמר מצוה על כל העומדים שם לומר חלוץ הנעל חלוץ הנעל חלוץ הנעל:
<b style="color: gray;">תוי"ט</b>
{יג} <b>רש''י</b>. ומסיים אל תכניס קטטה לתוך ביתך. והר''מ כתב ואם היתה הוגנת לו מצד שנותם יועצים לו שייבם יותר משיחלוץ: {יד} <b>גירסת</b> מוטעת נזדמנה לו כפירש''י שלא נרשם תיבת גמרא קודם קוראה והיה סבור הר''ב לפום ריהטא שכן גרס רש''י במשנה ולא כן הוא אלא שהוא קאי אדר' יהודא בגמרא ע''ש: {טו} <b>ונקרא</b>. זהו גומרין הפרשה דאמרן: {טז} <b>בתלמידים</b>. היושבים שם לפני רבן בשעת החליצה. רש''י: {יז} <b>וטעמא</b>. שכן עשה ר''ט מעשה ומעשה רב: {יח} <b>העומדים</b>. ר''ל כל הנמצאים שם ובין עומדין ובין יושבין. טור: {יט} <b>חלוץ</b> כו'. כתב רבינו בגור אריה פרשת תצא, למה לא תהיה הקריאה בית חלוץ הנעל ככתוב, וי''ל דאי הכי ה''ל למכתב ויקראו בית חלוץ הנעל ונקרא פירושו כי הקריאה היתה חלוץ הנעל וכאשר יקראו חלוץ הנעל אם כן נקרא הבית בית חלוץ הנעל מעצמו ושייך בזה ונקרא כיון שלא היתה הקריאה רק חלוץ הנעל ונקרא הבית מעצמו בית חלוץ הנעל:
<h2>פרק יג</h2>
<h3>פרק יג - משנה א</h3>
בֵּית שַׁמַּאי אוֹמְרִים, אֵין מְמָאֲנִין אֶלָּא אֲרוּסוֹת {א}. וּבֵית הִלֵּל אוֹמְרִים, אֲרוּסוֹת וּנְשׂוּאוֹת. בֵּית שַׁמַּאי אוֹמְרִים, בַּבַּעַל וְלֹא בַיָּבָם. וּבֵּית הִלֵּל אוֹמְרִים, בַּבַּעַל וּבַיָּבָם. בֵּית שַׁמַּאי אוֹמְרִים, בְּפָנָיו. וּבֵית הִלֵּל אוֹמְרִים, בְּפָנָיו וְשֶׁלֹּא בְפָנָיו. בֵּית שַׁמַּאי אוֹמְרִים, בְּבֵית דִּין. וּבֵּית הִלֵּל אוֹמְרִים, בְּבֵית דִּין וְשֶׁלֹּא בְבֵית דִּין. אָמְרוּ לָהֶן {ב} בֵּית הִלֵּל לְבֵית שַׁמַּאי, מְמָאֶנֶת וְהִיא קְטַנָּה, אֲפִלּוּ אַרְבָּעָה וַחֲמִשָּׁה פְעָמִים. אָמְרוּ לָהֶן בֵּית שַׁמַּאי, אֵין בְּנוֹת יִשְׂרָאֵל הֶפְקֵר, אֶלָּא מְמָאֶנֶת וּמַמְתֶּנֶת עַד שֶׁתַּגְדִּיל, וּתְמָאֵן, וְתִנָּשֵׂא:
<b style="color: gray;">רע"ב</b> <b>בית שמאי אומרים אין ממאנין אלא ארוסות</b>. יתומה שהשיאוה אמה ואחיה, אינה ממאנת אלא מן הארוסין: <b>בבעל</b>. אבל אם מת ולא מיאנה בו ונפלה לפני יבם, אינה יוצאה במיאון, אלא תמתין עד שתגדיל ותחלוץ: <b>אין בנות ישראל הפקר</b>. ואפילו מן האירוסין לא תמאן ותיארס לאחר ותחזור ותמאן. אלא ממאנת בזה ותמתין מליארס לאחר עד שתגדיל: <b>תמאן ותנשא</b>. לאו למהדר ולמאן זמנא אחריתי, אלא הכי קאמר, ממאנת וממתנת מליארס לאחר עד שתגדיל, או אם רוצה להנשא ממאנת בבעלה ותנשא מיד, דתו לא ממאנת לבית שמאי דנשואה היא:
<b style="color: gray;">תוי"ט</b>
{א} <b>ארוסות</b>. מפרש בגמרא משום שאין אדם טורח בסעודה ומפסידה ואי אמרת תמאן ממנעי ולא נסבי. וב''ה תרווייהו ניחא להו דליפוק עליהו קלא דאישות כו' והלכך לא ממנעי: {ב} <b>אמרו</b> כו' משום דב''ש יהבי טעמא למלתייהו נקט להו בלשון אמרו להן:
<h3>פרק יג - משנה ב</h3>
אֵיזוֹ הִיא קְטַנָּה שֶׁצְּרִיכָה לְמָאֵן {ג} כּל שֶׁהִשִּׂיאוּהָ {ד} אִמָּהּ וְאַחֶיהָ {ה} לְדַעְתָּהּ {ו} הִשִּׂיאוּהָ שֶׁלֹּא לְדַעְתָּהּ, אֵינָהּ צְרִיכָה לְמָאֵן. רַבִּי חֲנִינָא בֶּן אַנְטִיגְנוֹס אוֹמֵר, כָּל תִּינוֹקֶת שֶׁאֵינָהּ יְכוֹלָה לִשְׁמוֹר {ז} קִדּוּשֶׁיהָ, אֵינָהּ צְרִיכָה לְמָאֵן {י}. רַבִּי אֱלִיעֶזֶר אוֹמֵר, אֵין מַעֲשֵׂה קְטַנָּה כְּלוּם אֶלָּא כִמְפֻתָּה {יא}. בַּת יִשְׂרָאֵל לַכֹּהֵן, לֹא תֹאכַל בַּתְּרוּמָה. בַּת כֹּהֵן לְיִשְׂרָאֵל, תֹּאכַל בַּתְּרוּמָה:
<b style="color: gray;">רע"ב</b> <b>אין מעשה קטנה אלא כמפותה</b>. דכמי שלא נישאת דמי. ואין הלכה כרבי אליעזר, והלכה כר' חנינא בן אנטיגנוס. ופחותה מבת שש בחזקת שאינה יודעת לשמור קידושיה ואינה צריכה למאן. ויותר מבת עשר, בחזקת שיודעת לשמור קידושיה ואף על פי שהיא סכלה ביותר. {ח} ומבת שש ועד בת עשר צריכה בדיקה אם יודעת לשמור קידושיה אם לאו. וממאנת הבת והולכת עד שתהא בת י''ב שנה ויום אחד ותביא סימנים. לאחר מכאן אינה ממאנת אפילו לא בא עליה. ואם בא עליה לאחר י''ב שנה ויום אחד אף על פי שלא הביאה סימנים חיישינן שמא נשרו הסימנים וקנאה {ט}:
<b style="color: gray;">תוי"ט</b>
{ג} <b>למאן</b>. ואיזהו מיאון, אמרה אי אפשי בפלוני בעלי או אי אפשי בקדושין שקדשוני אמי ואחי, אפילו היו אורחין מסובין בבית בעלה והיא עומדת ומשקה עליהן ואמרה אי אפשי בפלוני כעלי, הרי זה מיאון. גמרא: {ד} <b>שהשיאוה</b> כו'. שהכניסוה לחופה אף על פי שקבלו הם הקדושין, אבל קדשוה אמה ואחיה אפילו לדעתה אינה מקודשת כלל וא''צ מיאון לפי שלא מצינן שתקנו חכמים שליחות לקטן. וכל הני דמוכחי דארוסה צריכה למאן דוקא כשקיבלה היא קדושיה ופירשה אי אפשי בקדושין שקדשוני אמי ואחי, כלומר הם פתוני לקבל הקדושין. נ''י בשם הרמב''ן ז''ל: {ה} <b>ואחיה</b>. או אחיה. טור: {ו} <b>לדעתה</b>. עבדין לה גננא ומלבישין לה קוזמרין ומדכרין לה גבר. שלא לדעתה עבדין לה גננא כו' ולא מדכרין לה גבר. ירושלמי: {ז} <b>לשמור</b> כו'. ושהן קדושין. לא שתשמור אותן כדרך שמשמרת האגוז ותמרה. הר''מ: {ח} <b>לאו</b> למימרא. שעושה מעשה שטות דאם כן הויא כשוטה ואין קדושיה קדושין כלל אלא היינו לומר שאינה חריפה כלל ומ''מ כיון שהיא בת י' חזקה על הרוב שהיא יודעת לשמור קדושיה. כ''מ: {ט} <b>לפי</b> שכבר נקנית בקדושין דאורייתא ר''ל הביאה. הר''מ: {י} <b>א''צ</b>. בפני שנים אלא תלך ותעשה רצונה. הר''מ: {יא} <b>כמפותה</b>. כדקתני בת ישראל לכהן. רש''י. ולא שסובר ר''א א''צ מיאון שהרי מצינו לו מלמדין את הקטנה שתמאן בו לקמן במ''ז אלא כדמפרש בגמרא רא''א כו' ואין בעלה זכאי במציאתה כו' ואינו מטמא לה כללו של דבר אינה כאשתו לכל דבר אלא שצריכה מיאון והא דלרבנן בעלה זכאי בכולהו מפרש רש''י דרבנן אפקרוהו גביה והפקר ב''ד הפקר והא דמטמא לה אם כהן הוא ואע''ג דנשואיה דרבנן כיון דירית לה הויא כמת מצוה שאין לה מי שיקברנה. גמרא:
<h3>פרק יג - משנה ג</h3>
רַבִּי אֱלִיעֶזֶר בֶּן יַעֲקֹב אוֹמֵר, כָּל עַכָּבָה שֶׁהִיא מִן הָאִישׁ, כְּאִלּוּ הִיא אִשְׁתּוֹ. וְכָל עַכָּבָה שֶׁאֵינָהּ מִן הָאִישׁ, כְּאִלּוּ אֵינָהּ אִשְׁתּוֹ:
<b style="color: gray;">רע"ב</b> <b>כל עכבה שהיא מן האיש</b>. נתן לה גט, זו היא עכבה שהיא מן האיש, דכיון דלא מיאנה גילתה דעתה שכל מה שהיתה מתעכבת אצלו היה בשבילו. מיאנה בו, זו היא עכבה שאינה מן האיש, שלא נתעכבה אצלו משום אישות. ומתניתין מפרש לה ואזיל:
<b style="color: gray;">תוי"ט</b> <b>.אין</b> פירוש למשנה זו
<h3>פרק יג - משנה ד</h3>
הַמְמָאֶנֶת בָּאִישׁ, הוּא מֻתָּר בִּקְרוֹבוֹתֶיהָ, וְהִיא מֻתֶּרֶת בִּקְרוֹבָיו, וְלֹא פְסָלָה מִן הַכְּהֻנָּה. נָתַן לָהּ גֵּט, הוּא אָסוּר בִּקְרוֹבוֹתֶיהָ, וְהִיא אֲסוּרָה בִקְרוֹבָיו, וּפְסָלָה מִן הַכְּהֻנָּה. נָתַן לָהּ גֵּט וְהֶחֱזִירָהּ, מֵאֲנָה בוֹ וְנִשֵּׂאת לְאַחֵר וְנִתְאַרְמְלָה אוֹ נִתְגָּרְשָׁה, מֻתֶּרֶת לַחֲזוֹר לוֹ. מֵאֲנָה בוֹ וְהֶחֱזִירָהּ, נָתַן לָהּ גֵּט וְנִשֵּׂאת לְאַחֵר וְנִתְאַרְמְלָה אוֹ נִתְגָּרְשָׁה, אֲסוּרָה לַחֲזוֹר לוֹ. זֶה הַכְּלָל, גֵּט אַחַר מֵאוּן, אֲסוּרָה לַחֲזוֹר לוֹ. מֵאוּן אַחַר גֵּט, מֻתֶּרֶת לַחֲזוֹר לוֹ:
<b style="color: gray;">רע"ב</b> <b>מותרת לחזור לו</b>. אע''ג דאם לא החזירה ונישאת לאחר מתוך הגרושין ונתארמלה, אסורה לראשון, אפילו הכי כי החזירה ומיאנה בו אתי מיאון וגלי עלה דקטנה היא ובטליה לגטא, ולא הוי בחזרה שניה כמחזיר גרושתו משנישאת לאחר: <b>זה הכלל</b>. כלומר אפילו פעמים הרבה גרשה והחזירה ומיאנה בו, אם נישאת לאחר מתוך גט אסורה לחזור לו, ומתוך מיאון מותרת לחזור לו:
<b style="color: gray;">תוי"ט</b> .אין פירוש למשנה זו
<h3>פרק יג - משנה ה</h3>
הַמְמָאֶנֶת בָּאִישׁ וְנִשֵּׂאת לְאַחֵר וְגֵרְשָׁה, לְאַחֵר וּמֵאֲנָה בוֹ, לְאַחֵר וְגֵרְשָׁה (לְאַחֵר וּמֵאֲנָה בוֹ), כֹּל שֶׁיָּצָאת הֵימֶנּוּ בְגֵט, אֲסוּרָה לַחֲזוֹר לוֹ. בְּמֵאוּן, מֻתֶּרֶת לַחֲזוֹר לוֹ:
<b style="color: gray;">רע"ב</b> <b>לאחר ומיאנה בו</b>. כלומר חזרה ונישאת לשלישי ומיאנה בו: <b>כל שיצתה ממנו בגט אסורה לחזור לו</b>. אע''פ שיצתה משל אחריו במיאון לא בטליה לגיטא דידיה {יב}:
<b style="color: gray;">תוי"ט</b>
{יב} כדמסיק בגמרא. דמיאון דחבריה לא מבטל גיטא דידיה ותנא דהכא פליג אדלעיל. ועתוי''ט:
<h3>פרק יג - משנה ו</h3>
הַמְגָרֵשׁ אֶת הָאִשָּׁה, וְהֶחֱזִירָהּ, מֻתֶּרֶת לַיָּבָם. וְכֵן הַמְגָרֵשׁ אֶת הַיְתוֹמָה, וְהֶחֱזִירָהּ, מֻתֶּרֶת לַיָּבָם. וְרַבִּי אֱלִיעֶזֶר אוֹסֵר. קְטַנָּה שֶׁהִשִּׂיאָה אָבִיהָ וְנִתְגָּרְשָׁה, כִּיתוֹמָה בְּחַיֵּי הָאָב. הֶחֱזִירָה, דִּבְרֵי הַכֹּל אֲסוּרָה לַיָּבָם:
<b style="color: gray;">רע"ב</b> <b>מותרת ליבם</b>. ולא אמרינן נישואין הראשונים מפילין היבמה לפני היבם ומשעה שגירשה אחיו קיימא עליה באיסור אשת אח דהויא לה גרושת אחיו: <b>רבי אליעזר אוסר</b>. דגזר כל הני אטו יתומה בחיי האב דאמרינן לקמן במתניתין דלאחר חזרתה הרי היא כגרושה אפילו לרבנן. ואין הלכה כרבי אליעזר: <b>כיתומה בחיי האב</b>. אף על פי שהאב חי הרי היא כיתומה לענין קדושין, דשוב אין לאב כח לקבל קדושיה. ואם החזירה בקטנותה, אסורה ליבם אם מת בקטנותה, {יג} דקדושי חזרה אינן כלום הואיל ופקע רשות אב מינה והיא אין לה יד, והויא כגרושה ועומדת:
<b style="color: gray;">תוי"ט</b>
{יג} <b>דאילו</b> נתגדלה אצלו, סתם ביאה ראשונה משגדלה קדושין הן, וכדלעיל בפירוש מ''ב. ועתוי''ט:
<h3>פרק יג - משנה ז</h3>
שְׁנֵי אַחִין נְשׂוּאִין לִשְׁתֵּי אֲחָיוֹת יְתוֹמוֹת קְטַנּוֹת, וּמֵת בַּעְלָהּ שֶׁל אַחַת מֵהֶן, תֵּצֵא מִשּׁוּם אֲחוֹת אִשָּׁה. וְכֵן שְׁתֵּי חֵרְשׁוֹת {יד} גְדוֹלָה וּקְטַנָּה, מֵת בַּעְלָהּ שֶל קְטַנָּה, תֵּצֵא הַקְּטַנָּה מִשּׁוּם אֲחוֹת אִשָּׁה. מֵת בַּעְלָה שֶׁל גְּדוֹלָה, רַבִּי אֱלִיעֶזֶר אוֹמֵר, מְלַמְּדִין אֶת הַקְּטַנָּה שֶׁתְּמָאֵן בּוֹ. רַבָּן גַּמְלִיאֵל אוֹמֵר, אִם מֵאֲנָה, מֵאֵנָה. וְאִם לָאו, תַּמְתִּין עַד שֶׁתַּגְדִּיל, וְתֵצֵא הַלֵּזוּ מִשּׁוּם אֲחוֹתּ אִשָּׁה. רַבִּי יְהוֹשֻׁעַ אוֹמֵר, אִי {טז} לוֹ עַל אִשְׁתּוֹ, וְאִי לוֹ עַל אֵשֶׁת אָחִיו. מוֹצִיא אֶת אִשְׁתּוֹ בְגֵט, וְאֵשֶׁת אָחִיו בַּחֲלִיצָה:
<b style="color: gray;">רע"ב</b> <b>תצא משום אחות אשה</b>. ופטורה מן החליצה ומן היבום: <b>מת בעלה של גדולה</b>. ונפלה לפני בעל הקטנה, זיקתה של גדולה שהיא מן התורה, אוסרת קטנה עליו משום דנישואיה דרבנן, והויא לה אחות זקוקתו. ומה יעשו: <b>רבי אליעזר אומר מלמדים הקטנה</b>. שתמאן בו. ותעקור נשואיה, ויהא מיבם את הגדולה. והלכתא כותיה: <b>רבן גמליאל אומר</b>. אין זיקת גדולה אוסרת את הקטנה, דסבר רבן גמליאל דלא אלימא זיקה לאסור את אשתו עליו, הלכך אם מיאנה מוטב ותתיבם הגדולה, ואם לאו, תמתין הקטנה אצלו עד שתגדיל ויהיו נישואיה דאורייתא {טו} ואחר כך תצא הגדולה משום אחות אשה. אבל לחלוץ לגדולה לא, דפסל את הראשונה עליו משום אחות חלוצה: <b>אי לו</b>. אוי לו. שמוציא את אשתו בגט, ואין מלמדין אותה למאן, דאמרינן שיתרחק אדם מן המיאונים {יז}:
<b style="color: gray;">תוי"ט</b>
{יד} <b>חרשות</b>. דאין לחרשת נישואין מדאורייתא דלאו בת דעת היא אלא רבנן תקינו להו כדי שלא תשאר פנויה לעולם. גמרא: {טו} <b>לעיל</b> מ''ב כתב אם בא עליה ומיהו בגמרא דהכא איפלגי אמוראי אי בעינן שבעל או לא ולא אפסיק הלכתא וספיקא לחומרא. הרי''ף: {טז} <b>אי</b>. כדכתיב ואי לו האחד שיפול: {יז} <b>ומיתב</b> נמי לא יתבא תותיה דקסבר יש זיקה וטעמא דיתרחק כו' בגמרא דלמא גדלה ומיחרטה בה ור''א ס''ל מיאון דמצוה שאני:
<h3>פרק יג - משנה ח</h3>
מִי שֶׁהָיָה נָשׂוּי לִשְׁתֵּי יְתוֹמוֹת קְטַנּוֹת, וָמֵת, בִּיאָתָהּ אוֹ חֲלִיצָתָהּ שֶׁל אַחַת מֵהֶן פּוֹטֶרֶת צָרָתָהּ. וְכֵן שְׁתֵּי חֵרְשׁוֹת. קְטַנָּה וְחֵרֶשֶׁת, אֵין בִּיאַת אַחַת מֵהֶן פּוֹטֶרֶת צָרָתָהּ. פִּקַּחַת וְחֵרֶשֶׁת, בִּיאַת {יט} הַפִּקַּחַת פּוֹטֶרֶת אֶת הַחֵרֶשֶׁת, וְאֵין בִּיאַת הַחֵרֶשֶׁת פּוֹטֶרֶת אֶת הַפִּקַחַת. גְּדוֹלָה וּקְטַנָּה, בִּיאַתּ הַגְּדוֹלָה פוֹטֶרֶת אֶת הַקְּטַנָּה, וְאֵין בִּיאַת הַקְּטַנָּה פּוֹטֶרֶת אֶת הַגְּדוֹלָה:
<b style="color: gray;">רע"ב</b> <b>לשתי יתומות</b>. נכריות: <b>או חליצתה</b>. לאחר שתגדיל: <b>וכן שתי חרשות</b>. כלומר כשם ששתי קטנות ביאת אחת מהן פוטרת צרתה, כך בשתי חרשות. אבל חליצה ליכא למימר בחרשת דלאו בת חליצה היא. <b>אחת קטנה ואחת חרשת</b>. אע''ג דשתיהן אין נישואיהן נישואין גמורין, מכל מקום לא ידעינן בהי מינייהו ניחא ליה {יח} והיא חשיבא אשתו טפי: <b>ביאת הגדולה פוטרת את הקטנה</b>. דביאת מי שנשואיה נשואין גמורין פוטרת אותה שאין נשואיה גמורין. אבל איפכא לא:
<b style="color: gray;">תוי"ט</b>
{יח} <b>אי</b> בקטנה דאתיא לכלל דעת אי בחרשת דגדולה ובת ביאה היא. גמרא: {יט} <b>ביאת</b>. וה''ה חליצתה אלא משום דלא מצי למנקט ואין חליצת החרשת דלאו בת חליצה כלל היא:
<h3>פרק יג - משנה ט</h3>
מִי שֶׁהָיָה נָשׂוּי לִשְׁתֵּי יְתוֹמוֹת קְטַנּוֹת, וָמֵת, בָּא יָבָם עַל הָרִאשׁוֹנָה, וְחָזַר וּבָא עַל הַשְּׁנִיָּה, אוֹ שֶׁבָּא אָחִיו עַל הַשְּׁנִיָּה, לֹא פָסַל אֶת הָרִאשׁוֹנָה. וְכֵן שְׁתֵּי חֵרְשׁוֹת. קְטַנָּה וְחֵרֶשֶׁת, בָּא יָבָם עַל הַקְּטַנָּה, וְחָזַר וּבָא עַל הַחֵרֶשֶׁת, אוֹ שֶׁבָּא אָחִיו עַל הַחֵרֶשֶׁת, לֹא פָסַל אֶת הַקְּטַנָּה. בָּא יָבָם עַל הַחֵרֶשֶׁת, וְחָזַר וּבָא עַל הַקְּטַנָּה, אוֹ שֶׁבָּא אָחִיו עַל הַקְּטַנָּה, פָּסַל אֶת הַחֵרֶשֶׁת:
<b style="color: gray;">רע"ב</b> <b>לא פסל את הראשונה</b>. שהרי ביאתן שוה. ואי ראשונה קנויה היא הרי היא אשתו וביאת האחרונה בעילת זנות. ואי לאו קנויה היא הרי שתיהן נכריות אצלו שלא היו קנויות לאחיו, ומקיים את הראשונה שלא נפסלה עליו, אבל אחרונה לא, דילמא קנויות הוו ומשבא על הראשונה קיימא היאך עליה באסור שני בתים: <b>פסל את החרשת</b>. דשמא קטנה קנויה כולה וקנין החרשת משוייר, והוה ליה שני בתים, דהכי מסקינן בגמרא דקטנה ספק אם היא קנויה לגמרי הואיל וראויה לביאה לאחר זמן, ספק אם אינה קנויה כלל. {כ} וחרשת קנויה ומשויירת, כלומר קנויה במקצת ואינה קנויה קנין גמור. ואפילו הכי אם בא על החרשת אחר שבא על הקטנה לא פסל את הקטנה, ממה נפשך, אי קטנה קנויה לגמרי הרי קנאה וביאת החרשת שאחר כן לאו כלום היא, ואי אינה קנויה כלל, אך לאחיו לא היתה קנויה ונכרית היא. אבל אם בא תחלה על החרשת ואחר כך על הקטנה, פסל את החרשת דשמא קנין הקטנה קנין גמור הוא, ופסל קנין החרשת שהוא קנין משוייר. ואית ספרים דגרסי, אם בא על הקטנה וחזר ובא על החרשת פסל את הקטנה, דגזרינן אטו כשבא על החרשת וחזר ובא על הקטנה:
<b style="color: gray;">תוי"ט</b>
{כ} <b>ואפילו</b> לרבנן דר''ש דמ''ז פ''י דבקטן לא תקנו נשואין כלל כו' אבל קטנה תקנו לה נשואין כדי שלא ינהגו בה מנהג הפקר כדאיתא בגמרא:
<h3>פרק יג - משנה י</h3>
פִּקַּחַת וְחֵרֶשֶׁת, בָּא יָבָם עַל הַפִקַּחַת, וְחָזַר וּבָא עַל הַחֵרֶשֶׁת, אוֹ שֶׁבָּא אָחִיו עַל הַחֵרֶשֶׁת, לֹא פָסַל אֶת הַפִקַּחַת. בָּא יָבָם עַל הַחֵרֶשֶׁת וְחָזַר וּבָא עַל הַפִּקַּחַת אוֹ שֶׁבָּא אָחִיו עַל הַפִּקַּחַת, פָסַל אֶת הַחֵרֶשֶׁת:
<b style="color: gray;">רע"ב</b> .אין פירוש למשנה זו
<b style="color: gray;">תוי"ט</b> <b>.אין</b> פירוש למשנה זו
<h3>פרק יג - משנה יא</h3>
גְּדוֹלָה וּקְטַנָּה, בָּא יָבָם עַל הַגְּדוֹלָה, וְחָזַר וּבָא עַל הַקְּטַנָּה, אוֹ שֶׁבָּא אָחִיו עַל הַקְטַנָּה, לֹא פָסַל אֶת הַגְּדוֹלָה. בָּא יָבָם עַל הַקְּטַנָּה, וְחָזַר וּבָא עַל הַגְּדוֹלָה, אוֹ שֶׁבָּא אָחִיו עַל הַגְּדוֹלָה, פָּסַל אֶת הַקְּטַנָּה. רַבִּי אֶלְעָזָר {כא} אוֹמֵר, מְלַמְּדִין הַקְּטַנָּה {כג} שֶׁתְּמָאֵן בּוֹ:
<b style="color: gray;">רע"ב</b> ר' אליעזר אומר בכולן {כב} מלמדין. והלכה כר' אליעזר:
<b style="color: gray;">תוי"ט</b>
{כא} רבי אלעזר. ה''ג בלא יו''ד, והוא בן שמוע הכהן. ולעיל מ''ז גריס ביו''ד הוא בן הורקנוס: {כב} <b>וכבר</b> נחלקו בזה אבות העולם הראב''ד סובר דלא אמר ר''א דמלמדין אלא בגדולה וקטנה כדי לקיים יבום דאורייתא אבל בחרשת וקטנה דתרווייהו מדרבנן והא קיים לה בביאה ראשונה לא אמר אלא לעולם יתרחק אדם מן המיאונין, וכתב דבנוסחות ל''ג בכולן. והרמב''ן כתב שנמצא בנוסחאות בכולן וכן הוא בתוספתא וקאי אף אחרשת וקטנה, דמידי הוא טעמא דמתרחקין מן המיאונים דדילמא גדלה ומיחרטא בה וזו יוצאה עכ''פ למה תתעגן ותמתין עד שתתגדל ותחלוץ ותפסל מן הכהונה שופך מי בורו ואחרים צריכין לו ותאסר חרשת על בעלה שכנסה בהיתר. ועתוי''ט: {כג} <b>הקטנה</b>. אבל חרשת לא לפי שלא תקנו לחרשת שום מיאון כלל וטעמא בגמרא משום דממנעי ולא נסבי לה הואיל ולעולם יכולה למאן מפני חרשותה, אבל קטנה גבול יש לה וסבר מפייסינא לה כל שעתא עד שיעבור זמן מיאונה:
<h3>פרק יג - משנה יב</h3>
יָבָם קָטָן {כד} שֶׁבָּא עַל יְבָמָה קְטַנָּה, יִגְדְּלוּ זֶה עִם זֶה. בָּא עַל יְבָמָה גְדוֹלָה, תְּגַדְּלֶנּוּ. הַיְבָמָה שֶׁאָמְרָה בְּתוֹךְ שְׁלשִׁים יוֹם, לֹא נִבְעַלְתִּי, כּוֹפִין אוֹתוֹ שֶׁיַּחֲלוֹץ לָהּ. לְאַחַר שְׁלשִׁים יוֹם, מְבַקְשִׁים הֵימֶנּוּ שְׁיַּחֲלוֹץ לָהּ. וּבִזְמַן שֶׁהוּא מוֹדֶה, אֲפִלּוּ לְאַחַר שְׁנֵים עָשָׂר חֹדֶשׁ, כּוֹפִין אוֹתוֹ שֶׁיַּחֲלוֹץ לָהּ:
<b style="color: gray;">רע"ב</b> <b>יגדלו זה עם זה</b>. ואינו יכול לגרשה עד שיגדיל דגט קטן אינו גט: <b>היבמה שאמרה בתוך שלשים יום</b>. שכנסה היבם, לא נבעלתי ליבם, והוא אומר בעלתיך ודייך בגט, כופין אותו לחלוץ דהיא נאמנת, דעד תלתין יומין מוקי אינש נפשיה ולא בעיל: <b>לאחר שלשים יום</b>. הוא נאמן, דלא מוקי איניש נפשיה מלבעול יותר משלשים יום. ומיהו איהי לא משתריא, דשויתה אנפשה חתיכה דאיסורא ובעיא חליצה, ומבקשים ממנו שיחלוץ, אבל לא כופין, דהא הוא אומר שבעל. והא דכופין אותו לחלוץ תוך ל' יום ומבקשין אותו לחלוץ לאחר ל' יום ואין כופין ומבקשים לייבם, מוקי בגמרא כגון שגט יוצא מתחת ידה, {כה} שכיון שנתן גט לזיקתו נפסלה עליו, {כו} ומיהו בעיא חליצה למשרייה לעלמא. ואי אמרה היא נבעלתי והוא אומר לא בעלתי, אין חוששים לדבריו {כז} ולא בעיא חליצה:
<b style="color: gray;">תוי"ט</b>
{כד} <b>יבם</b> קטן. גמרא קרי כאן להקים לאחיו שם והא לאו בר הכי הוא ומסיק אמר קרא כי ישבו אחים יחדיו הא אחיו שלא היה בעולמו לא מכלל שאם היה בעולמו אפילו בן יום אחד: {כה} <b>ואם</b> תאמר, כיון דלדבריו כבר נפטרה ממנו שהרי אמר שבא אליה ופטורה ממנו בגט מאי איכפת ליה בחליצה שיצטרך כפייה י''ל שהוא מתבייש בב''ד לחלוץ לה שתרוק בפניו. תוספ'. והנ''י תירץ מפני שהוא יכול לטעון אע''פ שנתתי לה גט אינה אסורה עלי בחזרה ואולי תתפייס ותחזור לי משא''כ בחליצה: {כו} <b>וא''ת</b> דכיון שנפסלה עליו אם כן לאחר שלשים היאך אמרינן דלא מוקי אנפשיה והרי היא באיסור עליו י''ל דהגט הזה נתן עכשיו דאי קודם כניסה אפילו לאחר שלושים היתה היא נאמנת לומר שלא בא אלי דכיון דאיכא אסורא מוקי נפשיה מלבעול. המגיד. ועתוי''ט: {כז} <b>שאין</b> זה נאמן לאוסרה על כל אדם אחר שכנס. הר''מ. נראה שהוא מפרשה אפילו תוך שלושים וז''ש אחר שכנסה ולא כתב אחר ל'. אבל רש''י ז''ל פירש דוקא לאחר ל', ודברי רבינו נ''ל עיקר. המגיד:
<h3>פרק יג - משנה יג</h3>
הַנּוֹדֶרֶת הֲנָאָה מִיבָמָהּ, בְּחַיֵּי בַעְלָהּ, כּוֹפִין אוֹתוֹ שֶׁיַּחֲלוֹץ לָהּ. לְאַחַר מִיתַת בַּעְלָהּ, מְבַקְשִׁין הֵימֶנּוּ שֶׁיַּחֲלוֹץ לָהּ. וְאִם נִתְכַּוְּנָה לְכָךְ, אֲפִלּוּ בְּחַיֵּי בַעְלָהּ, מְבַקְשִׁין הֵימֶנּוּ שֶׁיַּחלוֹץ לָּהּ:
<b style="color: gray;">רע"ב</b> <b>הנודרת הנאה מיבמה בחיי בעלה כופין אותו שיחלוץ לה</b>. דלא אסקא דעתה שימות בעלה ותפול לפניו ליבום, ונוטלת כתובתה: <b>אבל לאחר מיתת בעלה</b>. הויא מורדת, וקיימא לן כותבין אגרת מרד על שומרת יבם: <b>מבקשים ממנו לחלוץ</b>. ויתן כתובתה אם ירצה, ואם לא רצה לחלוץ והיא מורדת בו ובאה להפסיד כתובתה, כופין אותו לחלוץ:
<h2>פרק יד</h2>
<h3>פרק יד - משנה א</h3>
חֵרֵשׁ שֶׁנָּשָׂא פִקַּחַת, וּפִקֵּחַ שֶׁנָּשָׂא חֵרֶשֶׁת, אִם רָצָה יוֹצִיא, וְאִם רָצָה יְקַיֵּם {א}. כְּשֵׁם שֶׁהוּא כוֹנֵס בִּרְמִיזָה, כָּךְ הוּא מוֹצִיא בִרְמִיזָה. פִּקֵּחַ שֶׁנָּשָׂא פִּקַּחַת, וְנִתְחָרְשָׁה, (אִם רָצָה יוֹצִיא, וְאִם) רָצָה יְקַיֵּם. נִשְׁתַּטֵּית, לֹא יוֹצִיא. נִתְחָרַשׁ הוּא אוֹ נִשְׁתַּטָּה, אֵינוֹ מוֹצִיא עוֹלָמִית. אָמַר רַבִּי יוֹחָנָן בֶּן נוּרִי, מִפְּנֵי מָה {ד} הָאִשָּׁה שֶׁנִּתְחָרְשָׁה יוֹצֵאת, וְהָאִישׁ שֶׁנִּתְחָרַשׁ אֵינוֹ מוֹצִיא. אָמְרוּ לוֹ, אֵינוֹ דוֹמֶה הָאִישׁ הַמְגָרֵשׁ לְאִשָּׁה הַמִּתְגָּרֶשֶׁת, שֶׁהָאִשָּׁה יוֹצְאָה לִרְצוֹנָהּ וְשֶׁלֹּא לִרְצוֹנָהּ, וְהָאִישׁ אֵינוֹ מוֹצִיא אֶלָּא לִרְצונוֹ:
<b style="color: gray;">רע"ב</b> <b>חרש</b>. כשם שכונס ברמיזה. כלומר כקידושין כך גרושין. {ב} וכן פקח בחרשת ברמיזה כנס שרמז לה עד שנתרצית לו וברמיזה יוציא אם רצה להוציא: <b>ונתחרשה</b>. אע''פ שקדושין גמורים היו שפקחת היתה באותו זמן: <b>אם רצה להוציא יוציא</b>. דלא בעינן דעת האשה: <b>נשתטית לא יוציא</b>. ואע''פ שיודעת לשמור גיטה ומתגרשת מן התורה, {ג} תקנו חכמים שלא יגרשנה כדי שלא ינהגו בה מנהג הפקר: <b>נתחרש הוא</b>. לאחר קדושין, הואיל והיו קדושיו קדושין גמורים לא יוציא עולמית, שאין גרושין שאינן גמורים מפקיעין קידושין גמורים:
<b style="color: gray;">תוי"ט</b>
{א} <b>יקיים</b>. הא פשיטא, אלא אגב דתני יוציא תנא יקיים. תוספ': {ב} <b>מה</b> טעם קאמר כלומר כקדושין. רש''י ונ''י: {ג} <b>וה''ט</b> דהכא לא קתני עולמית כמו בנשתטה הוא דקתני עולמית. גמרא. וכתב נ''י לפי שאין גרושיו כלום מן התורה קתני האי לישנא שאין לגירושין תקנה עולמית שאפילו נשאת בגט זה ויש לה בנים תצא, משא''כ בחרשת דבדיעבד אם נשאת לא תצא ואע''פ שאין לה בנים. ואפשר שאם נתגרשה תנשא אפילו לכתחלה. הריטב''א ונ''י: {ד} <b>מפני</b> מה כו'. מפרש בגמרא דלדבריהם קאמר לדידי כי היכי דאיש לא מצי מגרש אשה לא מצי מגרשה אלא לדידכו מ''ש אשה ומ''ש איש:
<h3>פרק יד - משנה ב</h3>
הֵעִיד {ה} רַבִּי יוֹחָנָן בֶּן גֻּדְגְּדָה עַל הַחֵרֶשֶׁת שֶׁהִשִּׂיאָהּ אָבִיהָ, שֶׁהִיא יוֹצְאָה בְּגֵט. אָמְרוּ לוֹ, אַף זוֹ כַּיּוֹצֵא בָהּ:
<b style="color: gray;">רע"ב</b> <b>שהשיאה אביה</b>. בקטנותה {ו} וקיבל קידושיה והיו קדושין גמורים, אע''פ שהיא חרשת, שעל דעת אביה נתקדשה ולא על דעתה: <b>יוצאה בגט</b>. אפילו לאחר שגדלה ופקע כח אב מקבלת היא את גיטה: <b>אף זו</b>. פקחת שנתחרשה, כיוצא בה:
<b style="color: gray;">תוי"ט</b>
{ה} <b>העיד</b> כו'. רבנן הביאוה לבית המדרש להביא ראיה לדבריהן וא''ל אף זו כיוצא בה. תוספ': {ו} <b>ור''ל</b> כשעדיין לא בגרה דהא אף בנערותה יכול אביה לקדשה:
<h3>פרק יד - משנה ג</h3>
שְׁנֵי אַחִים חֵרְשִׁים, נְשׂוּאִים לִשְׁתֵּי אֲחָיוֹת חֵרְשׁוֹת, אוֹ לִשְׁתֵּי אֲחָיוֹת פִּקְחוֹת, אוֹ לִשְׁתֵּי אֲחָיוֹת, אַחַת חֵרֶשֶׁת וְאַחַת פִּקַּחַת, אוֹ שְׁתֵּי אֲחָיוֹת חֵרְשׁוֹת נְשׂוּאוֹת לִשְׁנֵי אַחִים פִּקְחִים, אוֹ לִשְׁנֵי אַחִין חֵרְשִׁין {ז} אוֹ לִשְׁנֵי אַחִין, אֶחָד חֵרֵשׁ וְאֶחָד פִּקֵּחַ, הֲרֵי אֵלּוּ פְּטוּרוֹת מִן הַחֲלִיצָה וּמִן הַיִּבּוּם. וְאִם הָיוּ נָכְרִיּוֹת, יִכְנֹסוּ, וְאִם רָצוּ לְהוֹצִיא יוֹצִיאוּ:
<b style="color: gray;">רע"ב</b> <b>הרי אלו פטורות</b>. דהואיל ושניהן חרשים או שתיהן חרשות, כקדושי זו כך קדושי זו, ואתו קדושין דאשתו אע''פ שאינן גמורים ומפקעי זיקת יבמתו שהרי אינה זיקה גמורה: <b>יכנסו</b>. שאין חליצה בחרש וחרשת, שאינן בואמר ואמרה. {ח} ואח''כ אם רצו להוציא יוציא בגט, דאתי גט ברמיזה ומפקע נשואין דידיה וזיקת אחיו דהואי ברמיזה {ט}:
<b style="color: gray;">תוי"ט</b>
{ז} <b>לשני</b> כו'. היינו רישא ב' אחים חרשים כו' לב' אחיות חרשות, אלא דתני כולי גווני בדידיה ובדידה: {ח} <b>ואע''ג</b> דקריאה אינה מעכבת כדתנן בפי''ב מ''ג כל הראוי לבילה אין בילה מעכבת בו וכל שאין ראוי לבילה בילה מעכבת בו: {ט} <b>רש''י</b> וה''ק דמפקע נשואין דידה שהיו מכח זיקת אחיו דהויא ברמיזה אבל זיקה עצמה אין גט דוחה:
<h3>פרק יד - משנה ד</h3>
שְׁנֵי אַחִים, אֶחָד חֵרֵשׁ וְאֶחָד פִּקֵּחַ, נְשׂוּאִים לִשְׁתֵּי אֲחָיוֹת פִּקְחוֹת, מֵת חֵרֵשׁ, בַּעַל הַפִּקַחַת, מַה יַּעֲשֶׂה פִקֵּחַ בַעַל הַפִּקַּחַת, תֵּצֵא מִשּׁוּם אֲחוֹת אִשָּׁה. מֵת פִּקֵּחַ בַּעַל הַפִּקַּחַת, מַה יַּעֲשֶׂה חֵרֵשׁ בַּעַל פִּקַּחַת, מוֹצִיא אִשְׁתּוֹ בְגֵט, וְאֵשֶׁת אָחִיו אֲסוּרָה לְעוֹלָם.
<b style="color: gray;">רע"ב</b> <b>מוציא את אשתו בגט</b>. דזיקת אחותה הבא מכח קדושין גמורים אוסרתה עליו, ואין כח בקדושין דידיה לדחות היבמה משום אחות אשתו: <b>ואשת אחיו אסורה לעולם</b>. דחרש לא חליץ. ולכנוס אי אפשר משום אחות אשה: <b>כונס ואינו מוציא לעולם</b>. דלא אתי גט דידיה ומפקע זיקת יבומי אחיו הראשון {יא}:
<b style="color: gray;">תוי"ט</b>
{י} <b>מה</b> יעשה חרש כו'. ופרכינן בגמרא ותיתב גבי קטן אוכל איסורין הוא ואין ב''ד מצוין להפרישו ומשני גזירה משום התרת יבמה לשוק שיאמרו נפטרה משום אחות אשה ולא ידעי אינשי דטעמא משום קטן אוכל איסורין הוא: {יא} <b>רש''י</b> ור''ל דלא מפקע נשואיו שהיו מכח זיקת כו':
<h3>פרק יד - משנה ה</h3>
שְׁנֵי אַחִים פִּקְחִים נְשׂוּאִים לִשְׁתֵּי אֲחָיוֹת, אַחַת חֵרֶשֶׁת וְאַחַת פִּקַּחַת, מֵת פִּקֵּחַ בַּעַל חֵרֶשֶׁת, מַה יַּעֲשֶׂה פִקֵּחַ בַּעַל פִּקַּחַת, תֵּצֵא מִשּׁוּם אֲחוֹת אִשָּׁה. מֵת פִּקֵחַ בַּעַל פִּקַּחַת, מַה יַּעֲשֶׂה פִקֵּחַ בַּעַל הַחֵרֶשֶׁת, מוֹצִיא אֶת אִשְׁתּוֹ בְגֵט, וְאֶת אֵשֶׁת אָחִיו בַּחֲלִיצָה.
<h3>פרק יד - משנה ו</h3>
שְׁנֵי אַחִים, אֶחָד חֵרֵשׁ וְאֶחָד פִּקֵּחַ, נְשׂוּאִים לִשְׁתֵּי אֲחָיוֹת, אַחַת חֵרֶשֶׁת וְאַחַת פִקַּחַת, מֵת חֵרֵשׁ בַּעַל חֵרֶשֶׁת, מַה יַּעֲשֶׂה פִקֵּחַ בַּעַל פִּקַּחַת, תֵּצֵא מִשּׁוּם אֲחוֹת אִשָּׁה. מֵת פִּקֵּחַ בַּעַל פִּקַּחַת, מַה יַּעֲשֶׂה {י} חֵרֵשׁ בַּעַל חֵרֶשֶׁת, מוֹצִיא אִשְׁתּוֹ בְגֵט, וְאֵשֶׁת אָחִיו אֲסוּרָה לְעוֹלָם.
<h3>פרק יד - משנה ז</h3>
שְׁנֵי אַחִים, אֶחָד חֵרֵשׁ וְאֶחָד פִּקֵּחַ, נְשׂוּאִים לִשְׁתֵּי נָכְרִיּוֹת פִּקְחוֹת, מֵת חֵרֵשׁ בַּעַל פִּקַּחַת, מַה יַּעֲשֶׂה פִּקֵּחַ בַּעַל פִקַּחַת, אוֹ חוֹלֵץ אוֹ מְיַבֵּם. מֵת פִּקֵּחַ בַּעַל פִּקַּחַת, מַה יַעֲשֶׂה חֵרֵשׁ בַּעַל פִּקַּחַת, כּוֹנֵס, וְאֵינוֹ מוֹצִיא לְעוֹלָם.
<h3>פרק יד - משנה ח</h3>
שְׁנֵי אַחִים פִּקְחִים נְשׂוּאִים לִשְׁתֵּי נָכְרִיּוֹת, אַחַת פִּקַּחַת וְאַחַת חֵרֶשֶׁת, מֵת פִּקֵחַ בַּעַל חֵרֶשֶׁת, מַה יַּעֲשֶׂה פִּקֵּחַ בַּעַל פִּקַּחַת, כּונֵס. וְאִם רָצָה לְהוֹצִיא, יוֹצִיא. מֵת פִקֵּחַ בַּעַל הַפִּקַּחַת, מַה יַּעֲשֶׂה פִקֵּחַ בַּעַל חֵרֶשֶׁת, אוֹ חוֹלֵץ אוֹ מְיַבֵּם.
<h3>פרק יד - משנה ט</h3>
שְׁנֵי אַחִים, אֶחָד חֵרֵשׁ וְאֶחָד פִקֵּחַ, נְשׂוּאִים לִשְׁתֵּי נָכְרִיּוֹת, אַחַת חֵרֶשֶׁת וְאַחַת פִּקַּחַת, מֵת חֵרֵשׁ בַּעַל חֵרֶשֶׁת, מַה יַּעֲשֶׂה פִּקֵּחַ בַּעַל פִּקַּחַת, כּוֹנֵס. וְאִם רָצָה לְהוֹצִיא, יוֹצִיא. מֵת פִּקֵּחַ בַּעַל פִּקַּחַת, מַה יַּעֲשֶׂה חֵרֵשׁ בַּעַל חֵרֶשֶׁת, כּוֹנֵס, וְאֵינוֹ מוֹצִיא לְעוֹלָם:
<h2>פרק טו</h2>
<h3>פרק טו - משנה א</h3>
הָאִשָּׁה שֶׁהָלְכָה הִיא וּבַעְלָה לִמְדִינַת הַיָּם, שָׁלוֹם {א} בֵּינוֹ לְבֵינָהּ וְשָׁלוֹם בָּעוֹלָם, וּבָאתָה וְאָמְרָה, מֵת בַּעְלִי, תִּנָּשֵׂא {ב}. מֵת בַּעְלִי, תִּתְיַבֵּם. שָׁלוֹם בֵּינוֹ לִבֵינָהּ וּמִלִחָמָה בָעוֹלָם, קְטָטָה {ג} בֵּינוֹ לִבֵינָהּ וְשָׁלוֹם בָּעוֹלָם, וּבָאתָה וְאָמְרָה, מֵת בַּעְלִי, אֵינָהּ נֶאֱמֶנֶת. רַבִּי יְהוּדָה אוֹמֵר, לְעוֹלָם אֵינָהּ נֶאֱמֶנֶת, אֶלָּא אִם כֵּן בָּאתָה בוֹכָה וּבְגָדֶיהָ קְרוּעִין. אָמְרוּ לוֹ {ד}, אַחַת זוֹ וְאַחַת זוֹ, תִּנָּשֵׂא:
<b style="color: gray;">רע"ב</b> <b>האשה</b>. שלום בינו לבינה. שאם היתה קטטה בינו לבינה דלמא מחמת שנאה מכוונה לאסור עצמה עליו: <b>ושלום בעולם</b>. שאם היה שעת חירום דלמא כשראתה ששהה הרבה זמן ולא חזר אמרה ודאי לסטים הרגוהו. אי נמי, ראתה אותו מוכה במלחמה וסברה ודאי ימות. אבל כששלום בעולם אי לא חזיתיה דמית ודאי חיישא לקלקולא שמא יבא לאחר שתנשא, ותהא מקולקלת: <b>רבי יהודה אומר כו'</b>. ולית הלכתא כוותיה: <b>אמרו לו</b>. לרבי יהודה פקחת תנשא שוטה לא תנשא, {ה} אלא אחת זו ואחת זו תנשא:
<b style="color: gray;">תוי"ט</b>
{א} <b>שלום</b> כו'. גמרא תנא שלום כו' משום סיפא קטטה בינו לבינה. מלחמה בעולם. ופירשו התוספ' דסתמא דמלתא הכי הוא דשלום בינו לבינה ושלום בעולם. וז''ל הה''מ פירוש שאין אנו צריכין לידע בבירור שיש שלום בינו ובינה ושיש שלום בעולם אלא סתמא דמלתא הכי הוא: {ב} <b>תנשא</b>. כמ''ש בריש פ''י בטעם שתנשא על פי עד אחד: {ג} <b>קטטה</b> כו'. מפרשים בגמרא באומרת לבעלה גרשתני בפני פלוני ופלוני ואמרו לא היו דברים מעולם: {ד} <b>א''ל</b>. אין להקשות היינו ת''ק דהא מעיקרא לא פירש אי מיירי אפילו בלא בוכה והכא מפרש ליה. תוספ': {ה} <b>בגמרא</b> ונ''ל דה''פ פקחת יודעת שיש לבא לב''ד באמיתת דברים ולכך התחכם לאמת את דבריה ותבא בבכי וקריעת בגדים, אבל השוטה אע''פ שתבכה על מיתת בעלה כי רע לה מ''מ בבואה לב''ד אינה נותנת לב לאמת דבריה ע''י בכיה:
<h3>פרק טו - משנה ב</h3>
בֵּית הִלֵּל אוֹמְרִים, לֹא שָׁמַעְנוּ אֶלָּא בְּבָאָה מִן הַקָּצִיר, וּבְאוֹתָהּ מְדִינָה, וּכְמַעֲשֶׂה שֶׁהָיָה. אָמְרוּ לָהֶן בֵּית שַׁמַּאי, אַחַת הַבָּאָה מִן הַקָּצִיר, וְאַחַת הַבָּאָה מִן הַזֵּיתִים, וְאַחַת הַבָּאָה מִן הַבָּצִיר, וְאַחַת הַבָּאָה מִמְּדִינָה לִמְדִינָה. לֹא דִבְּרוּ חֲכָמִים בַּקָּצִיר אֶלָּא בַהווֶֹה. חָזְרוּ בֵית הִלֵּל לְהוֹרוֹת כְּבֵית שַׁמַּאי:
<b style="color: gray;">רע"ב</b> <b>בבאה מן הקציר</b>. כמעשה שהיה שהלכו בני אדם לקצור חטין ונשכו נחש לאחד מהם ומת, ובאה והודיעה בבית דין ושלחו ומצאו כדבריה. ולא התירו חכמים אלא דוגמתו שיהא הדבר קרוב, אבל ממדינת הים {ו} אינה נאמנת: <b>אלא בהוה</b>. מעשה שהיה כך היה, והוא הדין לשאר מקומות:
<b style="color: gray;">תוי"ט</b>
{ו} <b>רש''י</b> ומשמע דלא קפדי ב''ה אלא שיהיה ממקום קרוב. והתוספ' הביאו ירושלמי למה קציר ומשני דאונסא דשכיח הוא משמע דבדוקא נקטי קציר ובדדמי ליה שהוא שכיח. ובת''ח מפרש דהתוספ' מפרשי דהירושלמי אסיפא קאי וה''פ דמתניתין דברו חכמים בהווה ורגיל ושכיח וב''ה קודם חזרה הוי ס''ל דוקא קציר כמעשה שהיה ולא בדדמי ליה:
<h3>פרק טו - משנה ג</h3>
בֵּית שַׁמַּאי אוֹמְרִים, תִּנָּשֵׂא וְתִטּוֹל כְּתֻבָּתָהּ. בֵּית הִלֵּל אוֹמְרִים, תִּנָּשֵׂא וְלֹא תִטוֹל כְּתֻבָּתָהּ. אָמָרוּ לָהֶן בֵּית שַׁמַּאי, הִתַּרְתֶּם עֶרְוָה חֲמוּרָה, לֹא תַתִּירוּ אֶת הַמָּמוֹן הַקַּל. אָמְרוּ לָהֶן בֵּית הִלֵּל, מָצִינוּ שֶׁאֵין הָאַחִים נִכְנָסִים לַנַּחֲלָה עַל פִּיהָ. אָמְרוּ לָהֶם בֵּית שַׁמַּאי, וַהֲלֹא מִסֵּפֶר כְּתֻבָּתָה נִלְמוֹד, שֶׁהוּא כוֹתֵב לָה, שֶׁאִם תִּנָּשְׂאִי לְאַחֵר, תִּטְּלִי מַה שֶׁכָּתוּב לִיכִי. וְחָזְרוּ בֵית הִלֵּל לְהוֹרוֹת כְּדִבְרֵי בֵית שַׁמַּאי:
<b style="color: gray;">רע"ב</b> <b>שאין האחים נכנסים</b>. לנחלת בעלה, דרחמנא אמר (דברים י''ז) על פי שנים עדים. וגבי נשואין דידה הוא דאקילו רבנן משום עגונה: <b>מספר כתובתה</b>. מנוסח הכתוב בשטר כתובה, כשתנשאי לאחר, והרי היא נישאת, ואם כן תטול כתובתה:
<b style="color: gray;">תוי"ט</b> <b>.אין</b> פירוש למשנה זו
<h3>פרק טו - משנה ד</h3>
הַכֹּל נֶאֱמָנִים לְהַעִידָהּ, חוּץ מֵחֲמוֹתָהּ, וּבַת חֲמוֹתָהּ, וְצָרָתָהּ, וִיבִמְתָּה, וּבַת בַּעְלָה. מַה בֵּין גֵּט לְמִיתָה, שֶׁהַכְּתָב מוֹכִיחַ. עֵד אוֹמֵר, מֵת, וְנִשֵּׂאת, וּבָא אַחֵר וְאָמַר, לֹא מֵת, הֲרֵי זוֹ לֹא תֵצֵא. עֵד אוֹמֵר מֵת וּשְׁנַיִם אוֹמְרִים לֹּא מֵת, אַף עַל פִּי שֶׁנִּשֵּׂאת {יב}, תֵּצֵא. שְׁנַיִם אוֹמְרִים מֵת וְעֵד אוֹמֵר לֹא מֵת, אַף עַל פִּי שֶׁלֹּא נִשֵּׂאת, תִּנָּשֵׂא:
<b style="color: gray;">רע"ב</b> <b>חוץ מחמותה</b>. טעמא דכולהו, מפני ששונאות אותה ומתכוונות לקלקלה. חמותה שונאתה, שאומרת בלבה זאת תאכל כל עמלי. בת חמותה אומרת זאת תירש כל עמל {ז} אבי ואמי. יבמתה יראה שמא סופה להיות צרתה. {ח} בת בעלה אומרת זאת באה במקום אמי ותאכל כל עמלה: <b>מה בין גט למיתה</b>. דאמרינן אף הנשים שאין נאמנות לומר מת בעלה, נאמנות להביא גיטה: <b>שהכתב מוכיח</b>. דסמכינן עיקרא על הגט. ואע''ג דעלייהו נמי סמכינן שצריכות לומר בפני נכתב ובפני נחתם: <b>עד אחד אומר מת ונישאת</b>. לאו דוקא נישאת, אלא התירוה להנשא {ט} אע''פ שלא נישאת, ואחר כך בא עד אחד ואומר לא מת, לא תצא מהתירה הראשון: <b>עד אחד אומר מת ושנים אומרים לא מת</b>. כגון שהם פסולי עדות. {י} ואשמועינן הואיל והאמינה תורה עד אחד אין כאן תורת עדות, וכי היכי דחד חשיב, פסולי עדות נמי חשיבי, הלכך הלך אחר רוב דעות, בין כשרים {יא} בין פסולים: <b>שנים אומרים מת ואחד אומר לא מת וכו'</b>. הא קמשמע לן, דאזלינן אחר רוב דעות בפסולי עדות, בין לקולא {יג} בין לחומרא:
<b style="color: gray;">תוי"ט</b>
{ז} לומר דלאו דוקא בת חמותה אלא ה''ה בת חמיה שאינה בת חמותה: {ח} <b>וא''ת</b> והלא כשמעידה על יבמה שמת שמא ייבמנה בעלה ותהא צרתה לאלתר י''ל שאינה חוששת בכך כיון שיודעת שבעלה חי ויחזור ולבסוף יקלקלנה. תוספ': {ט} <b>דכל</b> מקום שהאמינה תורה עד אחד הרי כאן שנים ואין דבריו של אחד במקום שנים. גמרא. ומ''מ התירוה בעינן, דאי לאו הכי כיון שעדיין לא סמיכנא עליה לא חשבינן ליה כתרי, וכפירוש רש''י: {י} <b>דאל''ה</b> פשיטא דאין דבריו של אחד במקום שנים ועוד דאוקי תרי לבהדי תרי אלא מיירי בפסולי עדות ובין העד הבא ראשון ובין השנים הבאים אחר שהתירוה כולם פסולים, ואשמועינן הואיל והאמינה תורה כו': {יא} <b>בחנם</b> נקטיה. אבל עד כשר הבא בתחלה והתירוה ואח''כ באו הפסולים, לא תצא דשתי נשים באיש אחד כפלגא ופלגא דמי כדאיתא בגמרא. תוי''ט: {יב} <b>שנשאת</b>. כיון שנשאת ועבדא אסורא אע''פ שלא נבעלה תצא. כ''מ: {יג} <b>גמרא</b>. וכתב הרא''ש דאפילו שלא התירוה עדיין לינשא תנשא:
<h3>פרק טו - משנה ה</h3>
אַחַת אוֹמֶרֶת מֵת וְאַחַת אוֹמֶרֶת לֹא מֵת, זוֹ שֶׁאוֹמֶרֶת מֵת תִּנָּשֵׂא וְתִטֹּל כְּתֻבָּתָהּ. וְזוֹ שֶׁאוֹמֶרֶת לֹא מֵת לֹא תִנָּשֵׂא {יד} וְלֹא תִטֹּל כְּתֻבָּתָהּ. אַחַת אוֹמֶרֶת מֵת וְאַחַת אוֹמֶרֶת נֶהֱרַג, רַבִּי מֵאִיר אוֹמֵר {טו}, הוֹאִיל וּמַכְחִישׁוֹת זוֹ אֵת זוֹ, הֲרֵי אֵלּוּ לֹא יִנָּשְׂאוּ. רַבִּי יְהוּדָה וְרַבִּי שִׁמְעוֹן אוֹמְרִים, הוֹאִיל וְזוֹ וָזוֹ מוֹדוֹת שֶׁאֵינוֹ קַיָּם, יִנָּשְׂאוּ. עֵד אוֹמֵר מֵת וְעֵד אוֹמֵר לֹא מֵת, אִשָּׁה {טז} אוֹמֶרֶת מֵת וְאִשָּׁה אוֹמֶרֶת {יז} לֹא מֵת, הֲרֵי זוֹ לֹא תִנָּשֵׂא {יח}:
<b style="color: gray;">רע"ב</b> <b>אחת אומרת מת</b>. שתי צרות הבאות ממדינת הים, אחת אומרת מת בעלי ואחת אומרת לא מת: <b>ר''מ אומר הואיל ומכחישות כו'</b>. ולית הלכתא כוותיה:
<b style="color: gray;">תוי"ט</b>
{יד} <b>לא</b> תנשא. פשיטא כו' הא קמ''ל דמהו דתימא כיון דאתאי ומערערת גליא דעתה דלצעורי לצרה קא עבדה ותמות נפשה עם פלשתים כו' הלכך אם חזרה בה ונתנה אמתלא לדבריה אפי' היא תשתרי ולא אמרינן לעיל דאין צרה מעידה לחברתה אלא כי שתקה השני' קמ''ל. גמרא: {טו} <b>רמ''א</b> כו'. וקאמרינן בגמרא דר''מ פליג נמי ברישא ומשום דה''א דבסיפא מודה נקט פלוגתייהו בסיפא. תוספ': {טז} <b>ואשה</b>. ואפילו צרתה במשמע, וסתמא כר''מ. גמרא: {יז} <b>ואשה</b>. אבל עד פסול ועד כשר אע''ג דבבת אחת כי היכי דהורע כח ב' נשים לגבי עד כשר כדלעיל ה''נ הורע כח אשה אחת לגבי עד כשר דאלת''ה לתני רבותא עד אומר מת ואשה אומרת לא מת. הר''מ. אבל בירושלמי אמרו תני דבי רבי כן ויש פוסקים כוותיה: {יח} <b>לא</b> תנשא. ומדלא קתני ואם נשאת תצא כדקתני לעיל אע''פ שנשאת תצא דקדק הר''מ שאם נשאת לאותו שאמר מת לא תצא:
<h3>פרק טו - משנה ו</h3>
הָאִשָּׁה שֶׁהָלְכָה הִיא וּבַעְלָהּ לִמְדִינַת הַיָּם, וּבָאָה וְאָמְרָה מֵת בַּעְלִי, תִּנָּשֵא וְתִטֹל כְּתֻבָּתָהּ, וְצָרָתָהּ אֲסוּרָה. הָיְתָה בַת יִשְׂרָאֵל לַכֹּהֵן, תֹּאכַל בַּתְּרוּמָה, דִּבְרֵי רַבִּי טַרְפוֹן. רַבִּי עֲקִיבָא אוֹמֵר, אֵין זוֹ דֶרֶךְ מוֹצִיאַתָּה מִידֵי עֲבֵרָה, עַד שֶׁתְּהֵא אֲסוּרָה לִנָּשֵׂא, וַאֲסוּרָה מִלֶּאֱכוֹל בַּתְּרוּמָה:
<b style="color: gray;">רע"ב</b> <b>היתה בת ישראל לכהן</b>. אם היתה צרתה בת ישראל לכהן, תאכל בתרומה בחזקת שבעלה קיים, ואינה חוששת לעדות צרתה, שהואיל ואינה נאמנת להשיאה אינה נאמנת לפוסלה. וכן הלכה:
<b style="color: gray;">תוי"ט</b> <b>.אין</b> פירוש למשנה זו
<h3>פרק טו - משנה ז</h3>
אָמְרָה מֵת בַּעְלִי וְאַחַר כָּךְ מֵת חָמִי, תִּנָּשֵׂא וְתִטֹּל כְּתֻבָּתָהּ, וַחֲמוֹתָהּ אֲסוּרָה. הָיְתָה בַת יִשְׂרָאֵל לַכֹּהֵן, תֹּאכַל בַּתְּרוּמָה, דִּבְרֵי רַבִּי טַרְפוֹן. רַבִּי עֲקִיבָא אוֹמֵר, אֵין זוֹ דֶרֶךְ מוֹצִיאַתָּה מִידֵי עֲבֵרָה, עַד שֶׁתְּהֵא אֲסוּרָה לִנָּשֵׂא, וַאֲסוּרָה לֶאֱכוֹל בַּתְּרוּמָה. קִדֵּשׁ אַחַת {כא} מֵחָמֵשׁ נָשִׁים וְאֵינוֹ יוֹדֵעַ אֵיזוֹ קִדֵּשׁ, כָּל אַחַת אוֹמֶרֶת אוֹתִי קִדֵּשׁ, נוֹתֵן גֵּט לְכָל אַחַת וְאַחַת, וּמַנִּיחַ כְּתֻבָּה בֵינֵיהֶן וּמִסְתַּלֵּק, דִּבְרֵי רַבִּי טַרְפוֹן. רַבִּי עֲקִיבָא אוֹמֵר, אֵין זוֹ דֶרֶךְ מוֹצִיאַתּוּ מִידֵי עֲבֵרָה, עַד שֶׁיִּתֵּן גֵּט וּכְתֻבָּה לְכָל אַחַת וְאֶחָת. גָּזַל אֶחָד מֵחֲמִשָּׁה וְאֵין יוֹדֵעַ מֵאֵיזֶה גָזַל, כָּל אֶחָד אוֹמֵר אוֹתִי גָזַל, מַנִּיחַ גְּזֵלָה בֵּינֵיהֶן וּמִסְתַּלֵּק {כב}, דִּבְרֵי רַבִּי טַרְפוֹן. רַבִּי עֲקִיבָא אוֹמֵר, אֵין זוֹ דֶרֶךְ מוֹצִיאַתּוּ מִידֵי עֲבֵרָה, עַד שֶׁיְּשַׁלֵּם גְּזֵלָה לְכָל אֶחָד וְאֶחָד:
<b style="color: gray;">רע"ב</b> <b>אמרה מת בעלי ואח''כ מת חמי</b>. חמותה אסורה, שאין כלה מעידה על חמותה. {יט} ואע''ג דאמרה ברישא מת בעלי דתו אינה כלתה והויא נכרית, אפילו הכי לא מהימנה {כ}: <b>היתה בת ישראל לכהן תאכל בתרומה</b>. ובהא נמי הלכה כר' טרפון. אבל בקידש אחת מחמש נשים ואינו יודע איזה מהן קידש, וכן גזל אחד מחמשה ואינו יודע איזה מהן גזל, בתרווייהו הלכה כר''ע:
<b style="color: gray;">תוי"ט</b>
{יט} דכמו דחמותה אינה מעידה לכלה וטעמא ששונאה ה''נ כלה שונאה לחמותה דכמים הפנים לפנים כן לב האדם לאדם. גמרא: {כ} <b>משום</b> דאמרינן לא בעלה מיית לא חמיה מיית והא דקאמרה הכי לקלקולא לחמותה היא דקא מכוונה סברה לבתר שעתה כשישוב בעלי ובעלה תדחה לחרפות ולא תיתי לטרדן. ואיצטריך לאשמועינן צרה וחמותה כו' כדאיתא בגמרא: {כא} <b>קידש</b> כו' גזל. אוקימנא בגמרא דוקא קידש בביאה דאיסורא דרבנן עבד, בהא סבר ר''ע דקנסוהו רבנן, אבל קידש שלא בביאה מודה. וגזל נמי דוקא הואיל ואסורא עביד אבל לקח מקח מודה. ותנא קידש להודיעך. כחו דר''ע כו', וגזל להודיעך כחו דר''ט, דאע''ג דאיסורה דאורייתא לא קניס: {כב} <b>ומסתלק</b>. לאו דוקא ביניהן דשקלי להו כולהו ואזלי דהא לדידן מספקא לן למי הוא הכתובה והוי כספק הינוח דלא יטול אלא יניח עד שיתברר מי הם הבעלים. גמרא:
<h3>פרק טו - משנה ח</h3>
הָאִשָּׁה שֶׁהָלְכָה הִיא וּבַעְלָהּ לִמְדִינַת הַיָּם וּבְנָהּ עִמָּהֶם, וּבָאָה וְאָמְרָה מֵת בַּעְלִי וְאַחַר כָּךְ מֵת בְּנִי, נֶאֱמֶנֶת. מֵת בְּנִי וְאַחַר כָּךְ מֵת בַּעְלִי, אֵינָהּ נֶאֱמֶנֶת וְחוֹשְׁשִׁים לִדְבָרֶיהָ, וְחוֹלֶצֶת וְלֹא מִתְיַבֶּמֶת:
<b style="color: gray;">רע"ב</b> <b>מת בעלי ואח''כ מת בני נאמנת</b>. הואיל והיה לה בן ולא היתה בחזקת זקוקה ליבם כשיצאה, השתא נמי כי אמרה מת בעלי ואח''כ מת בני שאין בה זיקת יבם, מהימנא. אבל כי אמרה מת בני שאין בה זיקת יבם, מהימנא. ואם לדבריה, דשויתה לנפשה חתיכה דאיסורא לעלמא, וחולצת ולא מתיבמת:
<b style="color: gray;">תוי"ט</b> <b>.אין</b> פירוש למשנה זו
<h3>פרק טו - משנה ט</h3>
נִתַּן לִי בֵן בִּמְדִינַת הַיָּם, וְאָמְרָהּ מֵת בְּנִי וְאַחַר כָּךְ מֵת בַּעְלִי, נֶאֱמֶנֶת. מֵת בַּעְלִי וְאַחַר כָּךְ מֵת בְּנִי, אֵינָהּ {כג} נֶאֱמֶנֶת. וְחוֹשְׁשִׁים לִדְבָרֶיהָ, וְחוֹלֶצֶת {כד} וְלֹא מִתְיַבֶּמֶת:
<b style="color: gray;">רע"ב</b> <b>ניתן לי במדינת הים</b>. ומת בני ואחר כך מת בעלי, דלא מפקא נפשה מחזקה קמייתא, שאומרת עדיין היא צריכה ליבם, נאמנת ומותרת להתיבם: <b>אינה נאמנת</b>. להנשא לשוק בלא חליצה, דכי הימנוה רבנן לאשה, גבי בעלה הימנוה, משום דדייקא ומנסבה, אבל לאפוקי נפשה מיבם לא הימנוה, משום דזמנין דסניא ליה: <b>וחוששין לדבריה</b>. דאפקא נפשה מיבם, וחולצת ולא מתיבמת:
<b style="color: gray;">תוי"ט</b>
{כג} אינה כו'. ולא מהימנא במגו דעדיין קיים דהא רוב נשים מתעברות ויולדות, משום דאיכא מיעוט דמפילות וחזקה דקיימת ליבום כנגד הרוב: {כד} <b>וחולצת</b>. ובר''פ דלקמן בגמרא מוקמינן למתניתין בגרושה דפסולה לכהונה א''נ באמרה אני והוא נחבאנו במערה ואין איש עמנו לבא ולהעיד דאל''כ לא תחלוץ אלא תתעגן:
<h3>פרק טו - משנה י</h3>
נִתַּן לִי יָבָם בִּמְדִינַת הַיָּם, אָמְרָה מֵת בַּעְלִי וְאַחַר כָּךְ מֵת יְבָמִי, יְבָמִי וְאַחַר כָּךְ בַּעְלִי, נֶאֱמֶנֶת. הָלְכָה הִיא וּבַעְלָהּ וִיבָמָה לִמְדִינַת הַיָּם, אָמְרָה מֵת בַּעְלִי וְאַחַר כָּךְ מֵת יְבָמִי, יְבָמִי וְאַחַר כָּךְ בַּעְלִי, אֵינָהּ נֶאֱמֶנֶת. שֶׁאֵין {כה} הָאִשָּׁה נֶאֱמֶנֶת לוֹמַר מֵת יְבָמִי, שֶׁתִּנָּשֵׂא. וְלֹא מֵתָה אֲחוֹתִי, שֶׁתִּכָּנֵס לְבֵיתוֹ. וְאֵין הָאִישׁ נֶאֱמָן לוֹמַר מֵת אָחִי, שֶׁיְּיַבֵּם אִשְׁתּוֹ. וְלֹא מֵתָּה אִשְׁתִּי, שֶׁיִּשָּׂא אֲחוֹתָהּ:
<b style="color: gray;">רע"ב</b> <b>ניתן לי יבם במדינת הים</b>. שילדה חמותה במדינת הים, והיא הלכה בחזקת שאין לה יבם: <b>מת בעלי ואח''כ מת יבמי וכו'</b>. דתרווייהו קא שריא נפשה לשוק, נאמנת ומותרת לשוק בחזקתה הראשונה, שהפה שאסר הוא הפה שהתיר:
<b style="color: gray;">תוי"ט</b>
{כה} <b>שאין</b> כו'. כדפירש הר''ב במשנה דלעיל ולא מתה אחותי כו' דלא מקלקלה בהכי הלכך לא דייקא ומינסבא. וכתב הר''מ שלא האמינו עד אחד אלא משום התרת עגונה ע''כ וטעמא דאיתתא דייקא הוא:
<h2>פרק טז</h2>
<h3>פרק טז - משנה א</h3>
הָאִשָּׁה שֶׁהָלַךְ בַּעְלָה וְצָרָתָהּ לִמְדִינַת הַיָּם, וּבָאוּ וְאָמְרוּ לָהּ מֵת בַּעְלִיךְ, לֹא תִנָּשֵׂא {א} וְלֹא תִתְיַבֵּם, עַד שֶׁתֵּדַע שֶׁמָּא מְעֻבֶּרֶת הִיא צָרָתָהּ {ב}. הָיְתָה לָה חָמוֹת, אֵינָהּ חוֹשֶׁשֶׁת. יָצְתָה מְלֵאָה {ג} חוֹשֶׁשֶׁת. רַבִּי יְהוֹשֻׁעַ אוֹמֵר, אֵינָהּ חוֹשֶׁשֶׁת:
<b style="color: gray;">רע"ב</b> <b>האשה</b>. לא תנשא. הואיל ובלא בנים יצא בעלה: <b>ולא תתיבם</b>. שמא ילדה צרתה. וא''ת תחלוץ ואח''כ תנשא לשוק ממה נפשך. תירצו בגמרא, משום דחלוצה פסולה לכהונה, ואם תחלוץ וימצא אחר כך שילדה צרתה ולד של קיימא וחליצתה אינה כלום, צריכים להכריז עליה שהיא כשרה לכהונה ולא נפסלה מחמת אותה חליצה. ומי שנמצא בשעת חליצתה ולא נמצא בשעה שהכריזו על החליצה דלאו כלום היא ולא נפסלה לכהונה על ידה כשיראה אותה נשואה אחר כך לכהן יאמר שחלוצה מותרת לכהן: <b>היתה לה חמות</b>. במדינת הים: <b>אינה חוששת</b>. שמא ניתן לה יבם. אע''ג דחיישינן לעיל שמא ילדה צרה, התם הוא דכל מה דילדה צרה בין זכר בין נקבה מפיק לה להיאך מיבם, אבל חמות דאי נמי ילדה לא זקיק לה להיאך אלא א''כ ילדה זכר, איכא למימר שמא הפילה, ואם תמצא לומר לא הפילה שמא נקבה היתה: <b>יצתה מלאה</b>. מעוברת: <b>חוששת</b>. שמא ניתן לה יבם. ואין הלכה כר' יהושע דאמר אינה חוששת:
<b style="color: gray;">תוי"ט</b>
{א} <b>לא</b> תנשא. דאע''ג דרוב נשים מתעברות ויולדות וא''כ שילדה צרתה ולד של קיימא מותרת אשה זו לשוק מ''מ איכא מיעוט דמפילות וחזקה שאסורה לשוק דבחזקת יבום קיימא כיון דאית לה יבם וסמוך מיעוטא לחזקה וה''ל פלגא ופלגא דחזקה לא עדיף כי רובא וא''צ לומר דאתיא כר''מ דחייש למיעוטא. נ''י. וכ''נ דעת הר''ב: {ב} <b>היא</b> צרתה. צרתה מיותר היא. ומפרש בגמרא הא קמ''ל להא צרתה הוא דחיישינן לצרה אחריתא לא חיישינן. פירש''י אינה חוששת שמא אשה אחרת נשא: {ג} <b>מלאה</b>. דכיון שיצאה מלאה ועבר זמן לידתה אין אומרים שמא הפילה דהוה ליה כמיתה ואסיקנא בפרק כל הגט דלמא מת לא חיישינן וכיון שנסתלק מעוט מפילות וחזקה דשוקא לא נשאר כאן אלא ספק דמחצה זכרים ומחצה נקבות ולפיכך חוששת. נ''י:
<h3>פרק טז - משנה ב</h3>
שְׁתֵּי יְבָמוֹת, זוֹ אוֹמֶרֶת מֵת בַּעְלִי וְזוֹ אוֹמֶרֶת מֵת בַּעְלִי, זוֹ אֲסוּרָה מִפְּנֵי בַעְלָהּ שֶׁל זוֹ וְזוֹ אֲסוּרָה מִפְּנֵי בַעְלָהּ שֶׁל זוֹ. לָזוֹ עֵדִים {ד} וְלָזוֹ אֵין עֵדִים, אֶת שֶׁיֶּשׁ לָהּ עֵדִים, אֲסוּרָהּ. וְאֶת שֶׁאֵין לָהּ עֵדִים, מֻתֶּרֶת. לָזוֹ בָנִים וְלָזוֹ אֵין בָּנִים, אֶת שֶׁיֶּשׁ לָהּ בָּנִים, מֻתֶּרֶת. וְאֶת שֶׁאֵין לָהּ בָּנִים, אֲסוּרָה. נִתְיַבְּמוּ {ה} וּמֵתוּ {ו} הַיְבָמִין, אֲסוּרוֹת לְהִנָּשֵׂא. רַבִּי אֶלְעָזָר אוֹמֵר, הוֹאִיל {ז} וְהֻתְּרוּ לַיְבָמִין, הֻתְּרוּ לְכָל אָדָם:
<b style="color: gray;">רע"ב</b> <b>שתי יבמות</b>. נשי שני אחים: <b>מפני בעלה של זו</b>. שמא הוא חי וזקוקה לו, ואע''פ שאשתו אומרת מת, אינה נאמנת להתיר זו לשוק על פיה, שאין יבמה מעידה לחברתה: <b>לזו עדים</b>. שמת בעלה, ולזו אין לה עדים: <b>זו שיש לה עדים אסורה</b>. לינשא לשוק, מפני יבמה שאין עדים שמת: <b>וזו שאין לה עדים מותרת</b>. שהרי בשביל בעלה אינה נאסרת שהיא נאמנת לומר מת בעלי, ובשביל יבמה נמי לא מתסרא שהרי באו עדים שמת: <b>לזו בנים ולזו אין בנים</b>. ואין עדים לא לזו ולא לזו, את שיש לה בנים מותרת ואת שאין לה בנים אסורה: <b>נתיבמו</b>. שהיו להן כאן שני יבמין ונתיבמו ומתו היבמים, אסורות להנשא לשוק, זו מפני בעלה הראשון של זו וזו מפני בעלה הראשון של זו. אע''פ שהיו שתיהן נשואות ליבמיהן בחזקת שמתו בעליהן, על פי עצמן נישאו. והיו נאמנות שהאשה שאמרה מת בעלי תתיבם, אבל עכשיו שתהיינה נשואות לשוק לא. שאם ינשאו לשוק נמצא עדותה של זו מועיל לזו ועדותה של זו מועיל לזו ואין היבמות מעידות זו לזו: <b>הואיל והותרו ליבמין</b>. בחזקת שמתו בעליהן, הותרו לינשא לשוק, דתו לא חיישינן שמא הם בחיים. ואין הלכה כרבי אלעזר:
<b style="color: gray;">תוי"ט</b>
{ד} <b>עדים</b>. פירוש בעדות המועיל לה והיינו עד אחד: {ה} <b>נתיבמו</b>. ארישא קאי שאין להם לא עדי' ולא בנים. רש''י: {ו} <b>ומתו</b>. דאלו נתגרשה מותרת לזר. הר''מ. שאפילו היה בעל חברתה קיים אסורה לו מפני שהיא גרושת אחיו ומיירי שמתו בלי בנים דאל''ה מותרת לעלמא מה''ט גופיה. המגיד: {ז} <b>הואיל</b> כו'. דהואיל ואנסיבא לא מקלקלא נפשה ולא פליג בפרק דלעיל מ''ז, דהתם באה להעיד על חברתה אבל הכא עיקר עדותה על עצמה וממילא נאמנת אצרתה. תוספ':
<h3>פרק טז - משנה ג</h3>
אֵין מְעִידִין אֶלָּא עַל פַּרְצוּף פָּנִים {ח} עִם הַחֹטֶם, אַף עַל פִּי {ט} שֶׁיֵּשׁ סִימָנִין בְּגוּפוֹ וּבְכֵלָיו {י}, אֵין מְעִידִין אֶלָּא עַד שֶׁתֵּצֵא נַפְשׁוֹ, וַאֲפִלּוּ רָאוּהוּ מְגֻיָּד, וְצָלוּב {יב}, וְהַחַיָּה אוֹכֶלֶת בּוֹ. אֵין מְעִידִין אֶלָּא עַד שְׁלשָׁה יָמִים. רַבִּי יְהוּדָה בֶּן בָּבָא אוֹמֵר, לֹא כָל הָאָדָם וְלֹא כָל הַמָּקוֹם וְלֹא כָל הַשָּׁעוֹת שָׁוִין:
<b style="color: gray;">רע"ב</b> <b>פרצוף פנים עם החוטם</b>. אם לא ראהו בפרצוף פניו, או שניטל חוטמו, אין מעידין להשיא את אשתו, שמא אינו הוא: <b>מגוייד</b>. מנותח. {יא} כמו גודו אילנא (דניאל ד' י''א:) <b>או חיה אוכלת בו</b>. דוקא במקום שאין נפשו יוצאה, אבל במקום שנפשו יוצאה, מעיד עליו שהוא מת: <b>אין מעידין אלא עד שלשה ימים</b>. אם לא ראוהו עד לאחר שלשה ימים למיתתו אין מעידין עליו, דחיישינן שמא נשתנו מראית פניו ואינו זה שהם סבורים: <b>ר' יהודה בן בבא אומר לא כל אדם וכו'</b>. יש לך אדם שממהר להנפח, כגון אדם שמן. ויש מקום שאדם ממהר להסריח ולהשתנות בו כגון מקום חמה. ויש לך שעה שהעולם חם ואדם ממהר להסריח ולהשתנות, והכל לפי האדם והמקום והשעה בין לקולא בין לחומרא. ואין הלכה כר' יהודה:
<b style="color: gray;">תוי"ט</b>
{ח} <b>פרצוף</b>. הם הלחיים עצמם. ואין משגיחין לא על העינים ולא על הפה. רבינו ירוחם: {ט} <b>אף</b> על פי כו'. פירוש שאינו סימן מובהק ביותר כגון קטן או ארוך או חיור וסומק ואפילו שומא. אבל בסימן המובהק ביותר כגון שהיה לו חסר או יתר באחד מאבריו מעידין עליו. פוסקים: {י} <b>ובכליו</b>. אפילו סימן מובהק לא. דחיישינן לשאלה: {יא} <b>ואפילו</b> במקום שאינו יכול לחיות דחיישינן שמא בסכין מלובנת היה שמתוך המכוה מתרפא. גמרא: {יב} <b>וצלוב</b>. ותלית אותו על עץ תרגום ותצלוב יתיה על צליבא:
<h3>פרק טז - משנה ד</h3>
נָפַל לַמַּיִם, בֵּין שֶׁיֵּשׁ לָהֶן סוֹף, בֵּין שֶׁאֵין לָהֶן סוֹף, אִשְׁתּוֹ אֲסוּרָה. אָמַר רַבִּי מֵאִיר, מַעֲשֶׂה בְאֶחָד שֶׁנָּפַל לְבוֹר הַגָּדוֹל, וְעָלָה לְאַחַר שְׁלשָׁה יָמִים. אָמַר רַבִּי יוֹסֵי, מַעֲשֶׂה בְסוּמָא שֶׁיָּרַד לִטְבּוֹל בַּמְּעָרָה, וְיָרַד מוֹשְׁכוֹ אַחֲרָיו, וְשָׁהוּ כְדֵי שֶׁתֵּצֵא נַפְשָׁם, וְהִשִּׂיאוּ נְשׁוֹתֵיהֶם. וְשׁוּב מַעֲשֶׂה בְעַסְיָא בְּאֶחָד שֶׁשִּׁלְשְׁלוּהוּ לַיָּם, וְלֹא עָלָה בְיָדָם אֶלָּא רַגְלוֹ {יד}, אָמְרוּ חֲכָמִים, מִן הָאַרְכּוּבָה וּלְמַעְלָה, תִּנָּשֵׂא {טו}. מִן הָאַרְכּוּבָה וּלְמַטָּה, לֹא תִנָּשֵׂא:
<b style="color: gray;">רע"ב</b> <b>מים שיש להם סוף שנראים כל ארבע רוחות שסביב המים</b>. ומים שאין להם סוף, שאין אדם יכול לראות כל סביביו. ורבי מאיר לא מפליג בין מים שאין להם סוף למים שיש להם סוף. אבל חכמים פליגי בברייתא, {יג} ואמרי, מים שיש להם סוף אשתו מותרת אם שהה שם שיעור שאי אפשר שיחיה כשיעור זה בתוך המים, ומים שאין להם סוף אשתו אסורה דשמא לאחר שעלה משם יצא והלך לו, כדאמר רבי יוסי במתניתין. והלכה כחכמים: <b>ועלה לאחר שלשה ימים</b>. דסבירא ליה לר' מאיר אדם חי בתוך המים ימים רבים, ומשום הכי אפילו במים שיש להם סוף דאי נפיק הוה חזי ליה, חייש דילמא נפיק בתר ימים רבים ולא חזו ליה. ורבי יוסי פליג עליה ואמר מעשה בסומא שירד לטבול במערה וכו', ומערה מים שיש להם סוף, ושהו עד שתצא נפשם והשיאו את נשותיהן: <b>מן הארכובה ולמטה</b>. הואיל ויכול לחיות, לא תינשא, שמא יצא ולא ראוהו, דמים שאין להם סוף הן:
<b style="color: gray;">תוי"ט</b>
{יג} <b>וא''ל</b> לר''מ אין מזכירין מעשה נסים דמדלא ניים ג' ימים אי אפשר לו לחיות. ור''מ אפשר דמיסרך באבנים שבמים וניים פורתא. גמרא: {יד} <b>רגלו</b>. פירוש שקשרוהו ברגלו ושלשלוהו דאל''כ חוששין זה הלך לו ממקום זה ורגל זה מאדם אחר. הרשב''א. ואי מיירי בשיש להם סימן מובהק ברגלו, לא בעינן קשרוהו ברגלו, ועתוי''ט: {טו} <b>תנשא</b>. לפי שנעשה טריפה בכך ואינו יכול לחיות ולא התירוה אלא לאחר י''ב חודש לפי שטריפה אינו חי י''ב חודש. הרמב''ן והרשב''א. עתוי''ט:
<h3>פרק טז - משנה ה</h3>
אֲפִלּוּ שָׁמַע מִן הַנָּשִׁים אוֹמְרוֹת, מֵת אִישׁ פְּלוֹנִי, דַּיּוֹ. רַבִּי יְהוּדָה אוֹמֵר, אֲפִלּוּ שָׁמַע מִן הַתִּינוֹקוֹת אוֹמְרִים, הֲרֵי אָנוּ הוֹלְכִין לִסְפּוֹד וְלִקְבוֹר אֶת אִישׁ פְּלוֹנִי, בֵּין שֶׁהוּא מִתְכַּוֵּן {יז} וּבֵין שֶׁאֵינוֹ מִתְכַּוֵּן. רַבִּי יְהוּדָה בֶּן בָּבָא אוֹמֵר, בְּיִשְׂרָאֵל עַד שֶׁיְּהֵא מִתְכַּוֵּן. וּבַגּוֹי, אִם הָיָה מִתְכַּוֵּן {יח} אֵין עֵדוּתּוֹ עֵדוּת:
<b style="color: gray;">רע"ב</b> <b>אפילו שמע מן הנשים</b>. שאין מתכוונות להעיד, יכול לילך להעיד להשיא את אשתו: <b>הרי אנו הולכים לספוד ולקבור את איש פלוני</b>. בגמרא מוקי שצריך שיאמרו אנו באים מלספוד ולקבור את איש פלוני. {טז} וצריך נמי שישמע אותם מספרים מעניני ההספד, כך וכך רבנן הוו התם, כך וכך ספדני הוו התם, מפני שדרך תינוקות לשחק ולהעלות שמות ושמא נמלה או חגב קברו ומכנים אותו בשם איש פלוני:
<b style="color: gray;">תוי"ט</b>
{טז} <b>ומתניתין</b> הכי פירושא הרי אנו הולכים לבתינו שבאנו מלספוד. תוספ': {יז} <b>מתכוין</b>. לשון רש''י לעדות. וכ''כ נ''י. ומשמע דאלו נתכוין להתיר לא צ''ע: {יח} <b>מתכוין</b>. בין להתיר שאמר איש פלוני מת השיאו את אשתו ובין להעיד שאמר מת סתם א, לא היכי משכחת לה דנאמן דהא קתני אם כו' במסיח לפי תומו כי ההוא דהוה קאמר ואזיל מאן איכא ביה חיואי שכיב חיואי. גמרא:
<h3>פרק טז - משנה ו</h3>
מְעִידִין לְאוֹר הַנֵּר {יט} וּלְאוֹר הַלְבָנָה, וּמַשִּׂיאִין עַל פִּי בַת קוֹל. מַעֲשֶׂה בְאֶחָד שֶׁעָמַד עַל רֹאשׁ הָהָר וְאָמַר, אִישׁ פְּלוֹנִי בֶן פְלוֹנִי מִמָּקוֹם פְּלוֹנִי מֵת, הָלְכוּ וְלֹא מָצְאוּ שָׁם אָדָם, וְהִשִּׂיאוּ אֶת אִשְׁתּוֹ. וְשׁוּב מַעֲשֶׂה בְצַלְמוֹן בְּאֶחָד שֶׁאָמַר, אֲנִי אִישׁ פְּלוֹנִי {כא} בֶּן אִישׁ פְּלוֹנִי, נְשָׁכַנִי נָחָשׁ, וַהֲרֵי אֲנִי מֵת, וְהָלְכוּ וְלֹא הִכִּירוּהוּ, וְהִשִּׂיאוּ אֶת אִשְׁתּוֹ:
<b style="color: gray;">רע"ב</b> <b>ומשיאים על פי בת קול.</b> [אם] שמעו קול צווחת {כ} פלוני מת: <b>בצלמון</b>. שם מקום:
<b style="color: gray;">תוי"ט</b>
{יט} <b>לאור</b> כו'. שלא ראוה אלא לאור הנר או לאור הלבנה. נ''י: {כ} <b>רש''י</b>. ונ''ל שהוא שם מושא ''ל מבת קול שנזכר הרבה פעמים בדברי רז''ל שהוא קול שנשתמשו בו לאחר שפסקה הנבואה. ול''נ שנקרא בת קול לפי שאינו קול לו קו''ל אליו והוא במדרגה למטה ולכך קראוהו ב''ק שהיא כבת לאביה, ולפי שהלכו ולא מצאו אדם שם השאילו לו שם זה אבל לפי האמת אנו דנין. שהיה שם אדם והלך לו. ועתוי''ט: {כא} <b>אני</b> כו'. נ''ל דה''נ בעינן שיאמר גם כן ממקום פלוני כמו רישא. ועתוי''ט:
<h3>פרק טז - משנה ז</h3>
אָמַר רַבִּי עֲקִיבָא, כְּשֶׁיָּרַדְתִּי לִנְהַרְדְּעָא לְעַבֵּר הַשָּׁנָה, מָצָאתִי נְחֶמְיָה אִישׁ בֵּית דְּלִי, אָמַר לִי, שָׁמַעְתִּי שֶׁאֵין מַשִּׂיאִין אֶת הָאִשָּׁה בְּאֶרֶץ יִשְׂרָאֵל עַל פִּי עֵד אֶחָד, אֶלָּא רַבִּי יְהוּדָה בֶּן בָּבָא. וְנוּמֵתִי {כב} לוֹ, כֵּן הַדְּבָרִים. אָמַר לִי, אֱמוֹר לָהֶם מִשְּׁמִי, אַתֶּם יוֹדְעִים שֶׁהַמְּדִינָה מְשֻׁבֶּשֶׁת בִּגְיָסוֹת, מְקֻבְּלַנִי מֵרַבָּן גַּמְלִיאֵל הַזָּקֵן, שֶׁמַּשִּׂיאִין אֶת הָאִשָּׁה עַל פִּי עֵד אֶחָד. וּכְשֶׁבָּאתִי וְהִרְצֵיתִי {כג} הַדְּבָרִים לִפְנֵי רַבָּן גַּמְלִיאֵל, שָׂמַח לִדְבָרַי, וְאָמַר, מָצָאנוּ חָבֵר לְרַבִּי יְהוּדָה בֶן בָּבָא. מִתּוֹךְ הַדְּבָרִים נִזְכַּר רַבָּן גַּמְלִיאֵל, שֶׁנֶּהֶרְגוּ הֲרוּגִים בְּתֵל אַרְזָא, וְהִשִּׂיא רַבָּן גַּמְלִיאֵל (הַזָּקֵן) נְשׁוֹתֵיהֶם עַל פִּי עֵד אֶחָד (וְהֻחְזְקוּ לִהְיוֹת מַשִּׂיאִין עַל פִּי עֵד אֶחָד). וְחֻחְזְקוּ לִהְיוֹת מַשִּׂיאִין עֵד מִפִּי עֵד, מִפִּי עֶבֶד, מִפִּי אִשָּׁה, מִפִּי שִׁפְחָה. רַבִּי אֱלִיעֶזֶר וְרַבִּי יְהוֹשֻׁעַ אוֹמְרִים, אֵין מַשִּׂאִין אֶת הָאִשָּׁה עַל פִּי עֵד אֶחָד. רַבִּי עֲקִיבָא אוֹמֵר, לֹא עַל פִּי אִשָּׁה (וְלֹא עַל פִּי עֶבֶד וְלֹא עַל פִּי שִׁפְחָה) וְלֹא עַל פִּי קְרוֹבִים. אָמְרוּ לוֹ, מַעֲשֶׂה בִּבְנֵי לֵוִי שֶׁהָלְכוּ לְצֹעַר עִיר הַתְּמָרִים, וְחָלָה אֶחָד מֵהֶם בַּדֶּרֶךְ, וֶהֱבִּיאוּהוּ בַפֻּנְדָּק, וּבַחֲזָרָתָם אָמְרוּ לַפֻּנְדָּקִית אַיֵּה חֲבֵרֵנוּ, אָמְרָה לָהֶם מֵת וּקְבַרְתִּיו, וְהִשִּׂיאוּ אֶת אִשְׁתּוֹ. אָמְרוּ לוֹ, וְלֹא תְהֵא כֹהֶנֶת כַּפֻּנְדָּקִית. אָמַר לָהֶם, לִכְשֶׁתְּהֵא פֻנְדָּקִית נֶאֱמֶנֶת הַפֻּנְדָּקִית הוֹצִיאָה {כה} לָהֶם מַקְלוֹ וְתַרְמִילוֹ וְסֵפֶר תּוֹרָה שֶׁהָיָה בְיָדוֹ:
<b style="color: gray;">רע"ב</b> <b>ונומיתי לו</b>. אמרתי לו: <b>כן הדברים</b>. שכל חביריו חולקים עליו: <b>משובשת בגייסות</b>. ואיני יכול לילך אצליכם להעיד מה ששמעתי אלא אמור להם אתה זה העדות בשמי: <b>ר' אליעזר ור' יהושע אומרים כו' ור''ע אומר כו'</b>. ולית הלכתא כחד מינייהו. אלא הלכה משיאים על פי אשה ועל פי קרובים חוץ מחמש נשים דתנן במתניתין, ועד מפי עד מפי אשה מפי עבד מפי שפחה כשר לעדות אשה: <b>לא תהא כהנת כפונדקית</b>. כלומר מיוחסת לא תהא נאמנת כפונדקית גויה, בתמיה, ואם האמינו הפונדקית גויה מסיחה לפי תומה, {כד} כל שכן שיאמינו באשה ישראלית: <b>לכשתהא פונדקית נאמנת</b>. כלומר שגם הפונדקית אינה נאמנת:
<b style="color: gray;">תוי"ט</b>
{כב} <b>ונ''ל</b> שהיא מלשון נאום כמו ונאומתי והאל''ף נבלע כדין אותיות יהו''א: {כג} <b>והרצתי</b>. לשון הרצה דברים לפני ריב''ז. ונ''ל שהמלה ארמית. מלשון והקיצות היא תשיחך תרגום תהוי רציך: {כד} <b>דעו''ג</b> היתה ושהיתה בוכה כשראתה אותם קודם שאמרו לה איה חבירנו דאל''ה לא הוה לפי תומה. גמרא: {כה} <b>מקלו</b> כו'. הרי שלא עליה סמכו אלא לפי תומה הסיחה והביאה להם מקלו ותרמילו. רש''י: