<h1>משנה - סוטה</h1>

<h2>פרק א</h2>
<h3>פרק א - משנה א</h3>
הַמְקַנֵּא לְאִשְׁתּוֹ, רַבִּי אֱלִיעֶזֶר אוֹמֵר, מְקַנֵּא לָהּ עַל פִּי שְׁנַיִם, וּמַשְׁקֶה עַל פִּי עֵד אֶחָד אוֹ {ב} עַל פִּי עַצְמוֹ. רַבִּי יְהוֹשֻׁעַ אוֹמֵר, מְקַנֵּא לָהּ עַל פִּי שְׁנַיִם וּמַשְׁקֶה עַל פִּי שְׁנַיִם:
<b style="color: gray;">רע"ב</b> <b>המקנא לאשתו</b>. אע''ג דהמקנא משמע דיעבד אין לכתחילה לא {א}, ההלכה היא שחייב אדם לקנאות לאשתו אם היא צריכה לכך. ולקמן מפרש כיצד מקנא: <b>מקנא לה על פי שנים</b>. אם בא להשקותה מי המרים, צריך להביא שני עדים ולומר לה בפניהם אל תסתרי עם איש פלוני. ואם לא קנא לה בפני שנים, אינה נאסרת עליו בסתירה זו ואינו משקה אותה: <b>על פי עד אחד או ע''פ עצמו</b>. אפילו אין עדים שנסתרה אלא עד אחד, או הוא עצמו אומר ראיתיה שנסתרה אחר שקנאתי לה, נאסרה בסתירה זו עד שתשתה, שסתירתה אוסרתה עליו מספק {ג}: <b>ר' יהושע אומר כו'</b>. צריך ב' עדים אף לסתירה. והלכה כרבי יהושע. ואעפ''כ אמרינן בגמרא דבזמן הזה לא לימא איניש לביתיה אפילו בינו לבינה אל תסתרי עם איש פלוני, שיש לחוש לדברי ר''י ברבי יהודה דאמר מקנא אדם לאשתו על פי עד אחד או על פי עצמו. ואם נסתרה {ד} אחר שקנא לה בינו לבינה, נאסרה עליו איסור עולם בזמן הזה שאין שם מי המרים:
<b style="color: gray;">תוי"ט</b>
{א} <b>לאו</b> מהמקנא דייק. שיכול לפרש הבא לקנאות, אלא כדפירש''י. מדלא תני ר''א אומר מקנא אדם לאשתו. תוספ'. ולישנא דמקנא לשון כעס הוא שמכעיסה ומקניטה. ופירש''י כמו הם קנאוני כי קנאה חמת גבר. ולהלכה שכתב הר''ב דחייב לקנאות לישנא דהתראה כמו ויקנא ה' לארצו. גמרא. ועתוי''ט: {ב} <b>ע''פ</b> כו' דסתירה אתקש לטומאה דכתיב ונסתרה והיא נטמאה. ובטומאה כו''ע מודו דעד אחד נאמן לאחר קינוי כו'. גמרא: {ג} <b>הכי</b> יליף לה בגמרא דף כ''ח: {ד} <b>פירוש</b> אפילו ע''פ שנים כו'. אבל בזמן שיש מי המרים. אע''פ שאם תסתר ע''פ עצמו או ע''פ ע''א תאסר עליו עולמית הואיל ואפשר שיכול להיות שתסתר ע''פ ב' ואז ישקנה, לפיכך רשות או חובה לקנאות. משא''כ בזמן הזה שא''א שתשוב להתירה אסרו לקנאות כלל:
<h3>פרק א - משנה ב</h3>
כֵּיצַד מְקַנֵּא לָהּ. אָמַר לָהּ בִּפְנֵי שְׁנַיִם, אַל תְּדַבְּרִי עִם אִישׁ פְּלוֹנִי, וְדִבְּרָה עִמּוֹ, עֲדַיִן הִיא מֻתֶּרֶת לְבֵיתָהּ {ו} וּמֻתֶּרֶת לֶאֱכוֹל בַּתְּרוּמָה. נִכְנְסָה עִמּוֹ לְבֵית הַסֵּתֶר וְשָׁהֲתָה עִמּוֹ כְּדֵי טֻמְאָה, אֲסוּרָה לְבֵיתָהּ וַאֲסוּרָה לֶאֱכוֹל בַּתְּרוּמָה {ח}. וְאִם מֵת, חוֹלֶצֶת וְלֹא מִתְיַבֶּמֶת:
<b style="color: gray;">רע"ב</b> <b>כיצד הוא מקנא לה אמר לה בפני שנים אל תדברי עם איש פלוני כו'</b>. בגמרא מפרש למתניתין הכי, אמר לה בפני שנים אל תדברי {ה} ודברה, אל תדברי ונסתרה, ולא כלום הוא ואינה אסורה לא לבעלה ולא לתרומה. אמר לה אל תסתרי ודברה עמו שלא בסתר, עדיין מותרת לבעלה ומותרת לאכול בתרומה אם אשת כהן היא: נכנסה עמו לבית הסתר ושהתה עמו כדי טומאה אסורה לביתה ואסורה לאכול בתרומה. ושיעור כדי טומאה, כדי לצלות {ז} ביצת תרנגולת ולגמעה: <b>ואם מת חולצת ולא מתיבמת</b>. ואם מת בעלה קודם שישקנה, חולצת ולא מתיבמת. דכתיב באשה שמצא בה ערות דבר (דברים כ''ד) ויצאה מביתו והלכה והיתה לאיש אחר, ודרשינן לאיש אחר ולא ליבם. ואעפ''כ אינה מותרת לזר בלא חליצה, שכשם שאם היה בעלה חי לא היתה מותרת בלא גט, כך אינה מותרת מן היבם בלא חליצה:
<b style="color: gray;">תוי"ט</b>
{ה} <b>ואמר</b> לה לאו פרושא דכיצד מקנא לה הוא אלא תרתי קתני וה''ק לא תדברי כו'. רש''י: {ו} <b>לביתה</b>. כלומר לבעלה לפי שלא אסרתה תורה מספק אלא ע''י קינוי: {ז} <b>באש</b> בינונית: {ח} <b>בתרומה</b>. כדילפינן לקמן שלשה ונטמאה אמורים בפרשה, אחד לבעל ואחד למסית ואחד לתרומה. רש''י:
<h3>פרק א - משנה ג</h3>
וְאֵלּוּ אֲסוּרוֹת מִלֶּאֱכוֹל בַּתְרוּמָה, הָאוֹמֶרֶת טְמֵאָה אֲנִי לָךְ, וְשֶׁבָּאוּ עֵדִים {ט} שֶׁהִיא טְמֵאָה, וְהָאוֹמֶרֶת אֵינִי שׁוֹתָה, וְשֶׁבַּעְלָהּ אֵינוֹ רוֹצֶה לְהַשְׁקוֹתָהּ, וְשֶׁבַּעְלָהּ בָּא עָלֶיהָ בַדֶּרֶךְ. כֵּיצַד עוֹשֶׂה לָהּ, מוֹלִיכָהּ לְבֵית דִּין שֶׁבְּאוֹתוֹ מָקוֹם, וּמוֹסְרִין לוֹ שְׁנֵי תַלְמִידֵי חֲכָמִים, שֶׁמָּא יָבוֹא עָלֶיהָ בַּדֶּרֶךְ. רַבִּי יְהוּדָה אוֹמֵר, בַּעְלָהּ נֶאֱמָן עָלֶיהָ:
<b style="color: gray;">רע"ב</b> <b>ואלו אסורות לאכול בתרומה</b>. לעולם. ואפילו היא בת כהן. ואילו שאר סוטות אינן אסורות אלא עד שישתו וימצאו טהורות: <b>ושבאו עדים שהיא טמאה</b>. ואפילו לאחר ששתתה ולא בדקוה המים, אסורה איסור עולם. לפי שאין המים בודקים באשה שיש בה עדים שנטמאת, שנאמר (במדבר ה') ונסתרה והיא נטמאה ועד אין בה {י}, דליכא דידע בה הוא שהמים בודקים, אבל איכא דידע בה, אפילו העדים הם במדינת הים אין המים בודקים: <b>ושבעלה בא עליה בדרך</b>. דשוב אין המים בודקים אותה, דכתיב (במדבד ה') ונקה האיש מעון, בזמן שהאיש מנוקה מעון, שלא בא עליה לאחר סתירה, אז והאשה ההיא תשא את עונה. אין האיש מנוקה מעון, אין המים בודקים את אשתו: <b>שני תלמידי חכמים</b>. שידעו להתרות בו: <b>ר''י אומר בעלה נאמן עליה</b>. אם הבעל נאמן על אשתו באיסור חמור של נדה, לא יהא נאמן באיסור קל של לאו גרידא. וטעמייהו דרבנן, מתוך שאיסור קל הוא תקיף עליה יצריה {יא}. ואין הלכה כרבי יהודה:
<b style="color: gray;">תוי"ט</b>
{ט} <b>עדים</b>. ה''ה לע''א, שכל מקום שהאמינה תורה לע''א הרי כאן שנים. תוספ' ועמ''ש מ''ב פט''ז דיבמות: {י} <b>אע''ג</b> דדרשינן ליה לע''א נאמן בסוטה. אין מקרא יוצא מידי פשוטו ודרשינן ליה נמי הכי. רש''י: {יא} <b>והדר</b> א''ל ר''י מקרא דכתיב והביא האיש את אשתו אל הכהן, מן התורה האיש מביא את אשתו. גמרא:
<h3>פרק א - משנה ד</h3>
הָיוּ מַעֲלִין אוֹתָהּ לְבֵית דִּין הַגָּדוֹל שֶׁבִּירוּשָׁלַיִם, וּמְאַיְּמִין עָלֶיהָ כְּדֶרֶךְ {יב} שֶׁמְּאַיְּמִין עַל עֵדֵי נְפָשׁוֹת. וְאוֹמְרִים לָהּ, בִּתִּי הַרְבֵּה יַיִן עוֹשֶׂה, הַרְבֵּה שְׂחוֹק עוֹשֶׂה, הַרְבֵּה יַלְדוּת עוֹשָׂה, הַרְבֵּה שְׁכֵנִים הָרָעִים עוֹשִׂים. עֲשִׂי לִשְׁמוֹ הַגָּדוֹל שֶׁנִּכְתַּבּ בִקְדֻשָּׁה, שֶׁלֹּא יִמָּחֶה עַל הַמָּיִם. וְאוֹמְרִים לְפָנֶיהָ דְּבָרִים שֶׁאֵינָהּ כְּדַאי לְשָׁמְעָן, הִיא וְכָל מִשְׁפַּחַת {יד} בֵּית אָבִיהָ:
<b style="color: gray;">רע"ב</b> <b>היו מעלין אותה לב''ד הגדול</b>. דכתיב בסוטה (שם) ועשה לה הכהן את כל התורה הזאת, וכתיב התם (דברים י''ז) ע''פ התורה אשר יורוך, מה להלן בב''ד הגדול אף כאן בב''ד הגדול: <b>ומאיימין עליה</b>. כדי שתודה: <b>הרבה ילדות עושה</b>. וגורם לילדה שתבא לידי קלקול: <b>דברים שאינן כדאי לשומען</b>. שאינה ראויה לשמוע אותן הדברים שאומרים לפניה ממעשיהן של צדיקים, כגון יהודה הודה ולא בוש במעשה תמר, ראובן הודה ולא בוש במעשה בלהה {יג}:
<b style="color: gray;">תוי"ט</b>
{יב} <b>כדרך</b>. כלומר כמו שמאיימין יותר על עדי נפשות מעל עדי ממונות, כדאיתא בסנהדרין, כמו כן מאיימין יותר על האשה. אבל לא שאותו איום עצמו אומרים באשה שאין ענינו לענינה כלל: {יג} <b>כשאמר</b> יהודה צדקה ממני, עמד ראובן ואמר בלבלתי יצועי אבי. תנחומא: {יד} <b>וכל</b> משפחת כו'. שאי אפשר שלא יהיו נמצאין אנשי ביתה ומשפחתה בזכרון אלו הדברים. הר''מ:
<h3>פרק א - משנה ה</h3>
אִם אָמְרָה טְמֵאָה אָנִי, שׁוֹבֶרֶת כְתֻבָּתָהּ וְיוֹצֵאת {טו}. וְאִם אָמְרָה טְהוֹרָה אָנִי, מַעֲלִין אוֹתָהּ לְשַׁעַר הַמִּזְרָח {יז} שֶׁעַל פֶּתַח שַׁעַר נִקָּנוֹר, שֶׁשָּׁם {יח} מַשְׁקִין אֶת הַסּוֹטוֹת, וּמְטַהֲרִין אֶת הַיּוֹלְדוֹת, וּמְטַהֲרִין אֶת הַמְצוֹרָעִים. וְכֹהֵן אוֹחֵז בִּבְגָדֶיהָ, אִם נִקְרְעוּ נִקְרְעוּ, אִם נִפְרְמוּ נִפְרְמוּ, עַד שֶׁהוּא מְגַלֶּה אֶת לִבָּהּ, וְסוֹתֵר אֶת שְׂעָרָה. רַבִּי יְהוּדָה אוֹמֵר, אִם הָיָה לִבָּהּ נָאֶה, לֹא הָיָה {כ} מְגַלֵּהוּ. וְאִם הָיָה שְׂעָרָהּ נָאֶה, לֹא הָיָה סוֹתְרוֹ:
<b style="color: gray;">רע"ב</b> <b>שוברת כתובתה</b>. כותבת שובר על כתובתה, זניתי ואבדתי כתובתי כדי שלא תוכל לחזור ולתבוע כתובתה ממנו. ובמקום שאין כותבין כתובה אלא סומכין על תנאי ב''ד הוא שכותבת שובר, אבל במקום שכותבים כתובה, מקרעת כתובתה ואינה כותבת שובר: <b>מעלין אותה, לשער המזרח</b>. מעלין ומורידין אותה {טז}, כדי ליגעה אולי תטרוף דעתה ותודה: <b>שעל פתח שער נקנור</b>. אדם ששמו נקנור שהביא דלתות לאותו פתח מאלכסנדריא של מצרים ונעשו לו נסים ונקרא שער נקנור על שמו כדאמרינן ביומא [לח.]: <b>ששם משקין את הסוטות</b>. דבעינן לפני ה': <b>ומטהרין את היולדות</b>. כדי שיעמדו על גבי קרבנן {יט}. וה''ה זבין וזבות הטעונים קרבן: <b>ומטהרין את המצורעים</b>. כדכתיב (ויקרא י''ד) והעמיד הכהן המטהר וכו' לפני ה': <b>אוחז בבגדיה</b>. בבית הצואר שלהן: <b>אם נקרעו</b>. אינו חושש, ואם נפרמו אינו חושש. פרימה גדולה מקריעה שנקרע לקרעים הרבה. לשון אחר, פרימה מן הצדדין קריעה באורך: <b>עד שמגלה את לבה</b>. דכתיב (במדבר ה') ופרע את ראש האשה, אין לי אלא ראשה גופה מנין. ת''ל האשה, א''כ מה ת''ל את ראש, מלמד שסותר את שערה: <b>רבי יהודה אומר כו'</b>. שמא תצא זכאה ויתגרו בה פרחי כהונה {כא} שראו לבה נאה ושערה נאה. ואין הלכה כר''י:
<b style="color: gray;">תוי"ט</b>
{טו} <b>ויוצאת</b>. ואינה נהרגת שלא התרו בה עדים בשעת מעשה: {טז} <b>דאל''ה</b> מאי מעלין, הא התם קיימא לפני הסנהדרין שבלשכת הגזית שבעזרה. גמרא. ור''ל מורידין ומעלין ומורידין: {יז} <b>המזרח</b>. שער החיצון שבו נבנסין להר הבית לשער נקנור ומשם לשער נקנור הוא שער העליון שבין עזרת ישראל לעזרת נשים. רש''י: {יח} <b>ששם</b> כו'. ובמ''ג פ''ו דשקלים פירש הר''ב שער הנשים לעמוד על קרבנן. היינו בנידר ונידב או שאר חובות שאינן מחוסרי כפרה: {יט} <b>מפני</b> שלא נתקדש בקדושת עזרה עובי חלל אותו שער מפני המצורעין שמכניסין ידיהן לבהונות ליתן מדם האשם על בהן ידן, ומחוסר כפורים שנכנס לעזרה בכרת, לפיכך לא קדשום שיוכל לעמוד בחלל השער כו'. שאם היה כהן מוציא את דם האשם חוץ לעזרה הרי הוא נפסל ביוצא. לפיכך צריך להכניס ידו לתוך חלל העזרה וביאת מקצת שרי רחמנא. רש''י: {כ} <b>לא</b> היה כו'. אע''ג דגזרת הכתוב הוא שב ואל תעשה לאו מיעקר הוא. תוספ': {כא} <b>על</b> שם שהיו מצויין שם בעזרה יותר משאר העם. רש''י. ואם היו פורסין סדין בינה לבין האנשים לא היה ניוול כל כך בפני הנשים כמו באנשים שאין אשה בושה מפני חברותיה ולא יוסרו. תוספ':
<h3>פרק א - משנה ו</h3>
הָיְתָה מִתְכַּסָּה בִלְבָנִים, מְכַסָּהּ בִּשְׁחוֹרִים. הָיוּ עָלֶיהָ כְלֵי זָהָב וְקַטְלָיוֹת, נְזָמִים {כב} וְטַבָּעוֹת, מַעֲבִירִים מִמֶּנָּה כְּדֵי לְנַוְּלָהּ. וְאַחַר כָּךְ מֵבִיא חֶבֶל מִצְרִי וְקוֹשְׁרוֹ לְמַעְלָה מִדַּדֶּיהָ. וְכָל הָרוֹצֶה לִרְאוֹת בָּא לִרְאוֹת, חוּץ מֵעֲבָדֶיהָ וְשִׁפְחוֹתֶיהָ, מִפְּנֵי שֶׁלִּבָּהּ גַּס {כד} בָּהֶן. וְכָל הַנָּשִׁים מֻתָּרוֹת לִרְאוֹתָהּ, שֶׁנֶּאֱמַר (יחזקאל כג) וְנִוַּסְּרוּ כָּל הַנָּשִׁים וְלֹא תַעֲשֶׂינָה כְּזִמַּתְכֶנָה:
<b style="color: gray;">רע"ב</b> <b>היתה מכוסה בלבנים מכסה בשחורים</b>. ואם היו שחורים יפין לה, מכסה בבגדים מכוערים: <b>קטליות</b>. ענקים שמשימים סביב הצואר. ומפני שהאשה חונקת עצמה בהם כדי שתראה בעלת בשר נקראים קטליות: <b>נזמים וטבעות מעבירים ממנה</b>. מפרש בגמרא דלא תימא שיניחו לה הנזמים והטבעות אחר שקרעו בגדיה וגלו את ליבה שזה יותר גנאי לה, כמו שגנאי יותר לאדם ערום שילך במנעלים ברגליו מלילך יחף, קמ''ל דלא: <b>חבל מצרי</b>. מפרש בירושלמי לפי שעשתה מעשה מצרים {כג}. ואם אין חבל מצרי מביא שאר חבלים: <b>וקושרו למעלה מדדיה</b>. שלא יפלו בגדיה ותשאר ערומה: <b>וכל הרוצה לראות בא לראות</b>. ודוקא באנשים רשות ואינו חובה. אבל בנשים, חובה על כל הנשים המצויות שם לבא ולראות, כדכתיב ונוסרו וכל הנשים: <b>וכל הנשים מותרות לראותה</b>. חייבין לראותה. הכי מפרש לה בגמרא:
<b style="color: gray;">תוי"ט</b>
{כב} <b>נזמים</b>. הם תכשיטי האף. הר''מ. ומלשון הר''ב פרק ו' דשבת גם דאוזן בכלל: {כג} <b>לפי</b> שנאמר בתחלת פרשת עריות כמעשה ארץ מצרים וגו'. ואף על פי שנאמר כמו כן וכמעשה ארץ כנען וגו' ויקחו חבל שבמדינה כל השינויים שנוכל לעשות עושין כדי לנוולה ולפיכך לוקחין חבל מצרי שלא מהמדינה. תוספ'. וכן יש לפרש כפיפה מצרית דריש פרק ב'. ועתוי''ט: {כד} <b>גס</b>. כשהאדם רואה בני ביתו דעתו מתגברת עליו ולא תירא ולא תודה. ואנו מבקשין שתודה ולא ימחה שם הקדוש על המים. רש''י:
<h3>פרק א - משנה ז</h3>
בְּמִדָּה שְׁאָדָם מוֹדֵד, בָּהּ מוֹדְדִין לוֹ. הִיא קִשְּׁטָה אֶת עַצְּמָהּ לָעֲבֵרָה, הַמָּקוֹם נִוְּלָהּ. הִיא גִלְּתָה אֶת עַצְמָהּ לָעֲבֵרָה, הַמָּקוֹם גִּלָּה עָלֶיהָ. בַּיָּרֵךְ הִתְחִילָה בָּעֲבֵרָה תְּחִלָּה וְאַחַר כָּךְ הַבֶּטֶן, לְפִיכָךְ תִּלְקֶה הַיָּרֵךְ תְּחִלָּה {כה} וְאַחַר כָּךְ הַבֶּטֶן, וּשְׁאָר כָּל הַגּוּף לֹא פָלֵט:
<b style="color: gray;">רע"ב</b> <b>המקום ניוולה</b>. שמגלה כהן את ראשה וסותר את שערה וקורע את בגדיה: <b>היא גילתה את עצמה</b>. ישבה בפרשת דרכים וגילתה עצמה לנואף: <b>המקום גילה עליה</b>. שכהן מעמידה על שער נקנור ומראה קלונה לבל: <b>בירך התחילה בעבירה תחלה</b>. בדרך תשמיש הירך נהנה תחלה בקירוב בשר: <b>ושאר כל הגוף לא פלט</b>. שאר אברי גופה אינם פלטים מן החולי, ואע''פ שלא הוזכרו במקרא אלא בטן וירך:
<b style="color: gray;">תוי"ט</b>
{כה} <b>תחלה</b>. לקלל אותה דכתיב בתת ה' את ירכך נופלת ואת בטנך צבה. רש''י. ובגמרא הא כתיב וצבתה בטנה ונפלה ירכה. אמר אביי כי לייט לייט תחלה ירך והדר בטן, ומיא כי אורחייהו בדקי בטן ברישא והדר ירך. כקללה נמי הכתיב לצבות בטן ולנפיל ירך ההיא דמודע לה כהן דבטן ברישא והדר ירך שלא להוציא לעז על מים המרים:
<h3>פרק א - משנה ח</h3>
שִׁמְשׁוֹן הָלַךְ אַחַר עֵינָיו {כו}, לְפִיכָךְ נִקְּרוּ פְלִשְׁתִּים אֶת עֵינָיו, שֶׁנֶּאֱמַר (שופטים טז) וַיֹּאחֲזוּהוּ פְלִשְׁתִּים וַיְנַקְּרוּ אֶת עֵינָיו. אַבְשָׁלוֹם נִתְגָּאָה בִשְׂעָרוֹ {כז}, לְפִיכָךְ נִתְלָה {כח} בִשְׂעָרוֹ. וּלְפִי שֶׁבָּא עַל עֶשֶׂר פִּילַגְשֵׁי אָבִיו, לְפִיכָךְ נִתְּנוּ בוֹ עֶשֶׂר לוֹנְבִיּוֹת, שֶׁנֶּאֱמַר (שמואל ב יח) וַיָּסֹבּוּ עֲשָׂרָה אֲנָשִׁים נֹשְׂאֵי כְּלֵי יוֹאָב, (וַיַּכּוּ אֶת אַבְשָׁלוֹם וַיְמִתֻהוּ). וּלְפִי שֶׁגָּנַב שְׁלשָׁה לְבָבוֹת, לֵב אָבִיו, וְלֵב בֵּית דִּין, וְלֵב יִשְׂרָאֵל, (שֶׁנֶּאֱמַר (שם טו) וַיְגַנֵּב אַבְשָׁלוֹם אֶת לֵב אַנְשֵׁי יִשְׂרָאֵל), לְפִיכָךְ נִתְקְעוּ בּוֹ שְׁלשָׁה שְׁבָטִים, שֶׁנֶּאֱמַר (שם יח) וַיִּקַּח שְׁלשָׁה שְׁבָטִים בְכַפּוֹ וַיִּתְקָעֵם בְּלֵבּ אַבְשָׁלוֹם:
<b style="color: gray;">רע"ב</b> <b>לונביאות</b>. חניתות: <b>לב אביו</b>. אמר לו אבשלום לאביו, כתוב לי שילכו עמי שנים איש שאבחר מכל ישראל, כתב לו. והיה מראה חותמו של אביו לשנים, והולכים אחריו, לשנים אחרים והולכים אחריו, עד שכינס מאתים איש, כולן ראשי סנהדראות. הרי שגנב לב אביו ולב ב''ד. ולב כל ישראל, דכתיב ויגנוב אבשלום את לב אנשי ישראל:
<b style="color: gray;">תוי"ט</b>
{כו} <b>עיניו</b>: {כז} <b>בשערו</b>: {כח} <b>נתלה</b>. כל זה מבואר בקרא שופטים י''ד. שמואל ב' י''ד וי''ח. גמרא:
<h3>פרק א - משנה ט</h3>
וְכֵן לְעִנְיַן הַטּוֹבָה, מִרְיָם הִמְתִּינָה לְמשֶׁה שָׁעָה אַחַת, שֶׁנֶּאֱמַר (שמות ב) וַתֵּתַצַּב אֲחֹתוֹ מֵרָחֹק, לְפִיכָךְ נִתְעַכְּבוּ לָהּ יִשְׂרָאֵל שִׁבְעָה יָמִים בַּמִּדְבָּר, שֶׁנֶּאֱמַר (במדבר יב) וְהָעָם לֹא נָסַע עַד הֵאָסֵף מִרְיָם. יוֹסֵף זָכָה לִקְבּוֹר אֶת אָבִּיו וְאֵין בְּאֶחָיו {ל} גָּדוֹל מִמֶּנּוּ, שֶׁנֶּאֱמַר (בראשית נ) וַיַּעַל יוסֵף לִקְבֹּר אֶת אָבִיו, וַיַּעַל עִמּוֹ גַּם רֶכֶב גַּם פָּרָשִׁים. מִי לָנוּ גָּדוֹל מִיּוֹסֵף {לא}, שֶׁלֹּא נִתְעַסַּק בּוֹ אֶלָּא משֶׁה. משֶׁה זָכָה בְעַצְמוֹת יוֹסֵף וְאֵין בְּיִשְׂרָאֵל גָּדוֹל מִמֶּנּוּ, שֶׁנֶּאֱמַר (שמות יג) וַיִּקַּח משֶׁה אֶת עַצְמוֹת יוֹסֵף עִמּוֹ. מִי גָּדוֹל מִמּשֶׁה שֶׁלֹּא נִתְּעַסַּק בּוֹ אֶלָּא הַמָּקוֹם, שֶׁנֶּאֱמַר (דברים לד) וַיִּקְבֹּר אֹתוֹ בַגַּי. וְלֹא עַל משֶׁה בִלְבַּד אָמְרוּ, אֶלָּא עַל כָּל הַצַּדִּיקִים {לב}, שֶׁנֶּאֱמַר (ישעיה נח) וְהָלַךְ לְפָנֶיךְ צִדְקֶךָ כְּבוֹד יְיָ יַאַסְפֶךָ:
<b style="color: gray;">רע"ב</b> <b>וכן לענין הטובה</b>. נותנים לו לאדם שכר מעין הטובה שעשה. ומיהו יותר ממה שעשה משתלם דמדה טובה מרובה בתשלומין ממדת פורענות {כט}:
<b style="color: gray;">תוי"ט</b>
{כט} <b>דהתם</b> חדא שעתא, הכא ז' יומי. גמרא. וקשה דבמרגלים נפרע מהם יום לשנה א''כ היתה מדת פורעניות מרובה ממדה טובה של מרים תוספ'. וי''ל דלא קשיא שמפני מדה טובה הוצרך הפורעניות להתאחר כל כך כך שלא ימות אחד מהם פחות מבן ס'. ועתוי''ט: {ל} <b>ואין</b> באחיו כו'. שהיה שליט. הרי מדה שמדד שנקבר אביו בגדולים, ובו במדה מדדו לו שנקבר הוא בגדולים. רש''י: {לא} <b>גדול</b> מיוסף. מי לנו לענין כבוד קבורה לקבור בגדולים גדול מיוסף שלא נתעסק בו אלא משה שהוא גדול מישראל ואין בישראל גדול ממנו. הרי מדה שמדד לקבור את יוסף ע''י גדול בה מדדו לו שאין גדול בכבודו ממשה שלא נתעסק בו אלא הקב''ה. רש''י: {לב} <b>על</b> כל כו'. ומ''מ בהא עדיף מרע''ה שעמו לא נתעסק אלא המקום ב''ה משא''כ בשאר הצדיקים שכבוד ה' יאספהו ועכ''ז מתעסקים בו [גם] בני אדם כדרך כל הארץ. ועתוי''ט:
<h2>פרק ב</h2>
<h3>פרק ב - משנה א</h3>
הָיָה מֵבִיא אֶת מִנְחָתָהּ בְתוֹךְ כְּפִיפָה מִצְרִית וְנוֹתְנָה עַל יָדֶיהָ כְּדֵי לְיַגְּעָהּ. כָּל הַמְּנָחוֹת תְּחִלָּתָן וְסוֹפָן בִּכְלֵי שָׁרֵת, וְזוֹ תְּחִלָתָה בִּכְפִיפָה מִצְרִית וְסוֹפָהּ בִּכְלֵי שָׁרֵת. כָּל הַמְּנָחוֹת טְעוּנוֹת שֶׁמֶן וּלְבוֹנָה, וְזוֹ אֵינָה טְעוּנָה לֹא שֶׁמֶן וְלֹא לְבוֹנָה. כָל הַמְנָחוֹת בָּאוֹת מִן הַחִטִּין, וְזוֹ בָּאָה מִן הַשְּׂעוֹרִים. מִנְחַת הָעֹמֶר אַף עַל פִּי שֶׁבָּאָה מִן הַשְּׂעוֹרִים הִיא הָיְתָה בָאָה גֶּרֶשׂ, וְזוֹ בָּאָה קֶמַח. רַבָּן גַּמְלִיאֵל אוֹמֵר, כְּשֵׁם שֶׁמַּעֲשֶׂיהָ מַעֲשֵׂה בְהֵמָה, כָּךְ קָרְבָּנָהּ מַאֲכַל בְּהֵמָה:
<b style="color: gray;">רע"ב</b> <b>היה מביא</b>. הבעל: <b>את מנחתה</b>. כדכתיב (במדבר ה) והביא את קרבנה: <b>בכפיפה מצרית</b>. סל עשוי מצורי הדקל מן (הרך) [זרדים] הגדלים סביבות הדקל: <b>כדי ליגעה</b>. שתודה ולא ימחה השם על המים. ולמאן דאמר שבתחלה היה משקה אותה ואח''כ מביא מנחתה, אע''פ שנמחק השם, מיגעה כדי שתודה ולא תמות מיתה מנוולת, שאע''פ שנמחקה המגילה אם אמרה טמאה אני אינה שותה: <b>תחלתן וסופן בכלי שרת</b>. לאו בכלי שרת ממש קאמר, שאין אדם מביא מנחתו מתוך ביתו בכלי שרת, אלא בקלתות של כסף ושל זהב שהם ראוים לכלי שרת: <b>וזו בכפיפה מצרית</b>. שאין ראוי לעשות ממנה כלי שרת, דדמי להקריבהו נא לפחתך (מלאכי א): <b>כל המנחות טעונות שמן ולבונה</b>. בגמרא פריך, והא איכא מנחת חוטא דכתיב בה (ויקרא ה) לא ישים עליה שמן ולא יתן עליה לבונה. וכן הא דתנינן כל המנחות באות חטים, קשה, דהא מנחת העומר באה מן השעורים. ומתרץ בגמרא לא תיתני מילתא באנפי נפשיה אלא כרוך ותני והכי קאמר, כל המנחות טעונות שמן ולבונה ואותן שאינם טעונות שמן ולבונה באות מן החיטין ובאות סולת. מנחת חוטא אע''פ שאינה טעונה שמן ולבונה באה חיטין ובאה סולת. מנחת העומר אע''פ שבאה מן השעורין טעונה שמן ולבונה: <b>ובאה גרש</b>. וזו אינה טעונה שמן ולבונה ובאה מן השעורים ובאה קמח: <b>גרש</b>. מבורר ומנופה בשלש עשרה נפה כעין סולת בחטים: <b>קמח</b>. הכל מעורב כמו שנטחן:
<b style="color: gray;">תוי"ט</b> <b>.אין</b> פירוש למשנה זו
<h3>פרק ב - משנה ב</h3>
הָיָה מֵבִיא פְיָלִי שֶׁל חֶרֶס חֲדָשָׁה {א}, וְנוֹתֵן לְתוֹכָהּ חֲצִי לֹג {ב} מַיִם מִן הַכִּיּוֹר. רַבִּי יְהוּדָה אוֹמֵר, רְבִיעִית. כְּשֵׁם שֶׁמְּמַעֵט בַּכְּתָב, כָּךְ מְמַעֵט בַּמָּיִם. נִכְנַס לַהֵיכָל וּפָנָה לִימִינוֹ {ג}, וּמָקוֹם הָיָה שָׁם אַמָּה עַל אַמָּה וְטַבְלָה שֶׁל שַׁיִשׁ וְטַבַּעַת הָיְתָה קְבוּעָה בָהּ. וּכְשֶׁהוּא מַגְבִּיהָהּ, נוֹטֵל עָפָר מִתַּחְתֶּיהָ וְנוֹתֵן כְּדֵי שֶׁיֵּרָאֶה עַל הַמַּיִם, שֶׁנֶּאֱמַר (במדבר הּ) וּמִן הֶעָפָר אֲשֶׁר יִהְיֶה בְּקַרְקַע הַמִּשְׁכָּן יִקַּח הַכֹּהֵן וְנָתַן אֶל הַמָּיִם:
<b style="color: gray;">רע"ב</b> <b>היה מביא</b>. הכהן: <b>פיילי</b>. כוס בלשון יוני: <b>מן הכיור</b>. דכתיב (במדבר ה') מים קדושים, ואין קדושים אלא שנתקדשו בכלי: <b>כשם שממעט</b>. ר' יהודה בכתב המגילה, לקמן במתניתין, כך ממעט כאן במים. ואין הלכה כרבי יהודה: <b>מקום היה שם</b>. ניכר מתוך שאר רצפת ההיכל: <b>וטבעת קבועה בה</b>. לאוחזה בטבעתה ולהגביהה משאר הרצפה שהיא כולה באבני שיש: <b>כדי שיראה</b>. צריך שיתן בה שיעור שיהא נראה וניכר על פני המים: <b>ונתן אל המים</b>. מדלא כתיב ונתן במים, אלא אל המים, משמע שלא יהא נבלע בתוכן:
<b style="color: gray;">תוי"ט</b>
{א} חדשה. בגמרא יליף ליה מקרא והוא אליבא דכו''ע. ועתוי''ט: {ב} <b>חצי</b> לוג. הלכתא גמירי לה. רש''י. וצ''ל דהכי גמירי לה שצריך המים למחות הכתב יפה יפה בקלות. ולפיכך ר''י שממעט בכתב ממעט במים. ועתוי''ט: {ג} <b>לימינו</b>. דאמר מר כל פינות שאתה פונה לא יהא אלא דרך ימין:
<h3>פרק ב - משנה ג</h3>
בָּא לוֹ {ד} לִכְתּוֹב אֶת הַמְּגִלָּה, מֵאֵיזֶה מָקוֹם הוּא כוֹתֵב, (במדבר ה) מֵאִם לֹא שָׁכַב אִישׁ וְגוֹ', וְאַתְּ כִּי שָׂטִית תַּחַת אִישֵׁךְ. וְאֵינוֹ כוֹתֵב וְהִשְׁבִּיעַ הַכֹּהֵן אֶת הָאִשָּׁה. וְכוֹתֵב יִתֵן ה' אוֹתָךְ לְאָלָה וְלִשְׁבֻעָה, וּבָאוּ הַמַּיִם הַמְאָרְרִים הָאֵלֶּה בְּמֵעַיִךְ לַצְבּוֹת בֶּטֶן וְלַנְפִּל יָרֵךְ. וְאֵינוֹ כוֹתֵב וְאָמְרָה הָאִשָּׁה אָמֵן אָמֵן. רַבִּי יוֹסֵי אוֹמֵר, לֹא הָיָה מַפְסִיק. רַבִּי יְהוּדָה אוֹמֵר, כָּל עַצְמוֹ אֵינוֹ כוֹתֵב אֶלָּא יִתֵּן ה' אוֹתָךְ לְאָלָה וְלִשְׁבֻעָה וְגוֹ' וּבָאוּ הַמַּיִם הַמְאָרְרִים הָאֵלֶּה בְּמֵעַיִךְ וְגוֹ'. וְאֵינוֹ כוֹתֵב וְאָמְרָה הָאִשָּׁה אָמֵן אָמֵן:
<b style="color: gray;">רע"ב</b> <b>מאם לא שכב איש אותד וגו'</b>. הנקי. שהן קללות הבאות מחמת ברכות, דמשמע הא אם שכב לא תנקי {ה}: <b>ואינו כותב והשביע הכהן את האשה וגו'</b>. שאין זה אלא מצוה על הכהן להשביעה: <b>ולא היה כותב ואמרה האשה אמן אמן</b>. שאינו אלא קבלה שהאשה מקבלת עליה האלות. ויליף לה מדכתיב האלות האלה. האלות לרבות קללות הבאות מחמת ברכות {ו}. האלה, למעוטי צוואות וקבלות: <b>ר' יוסי אומר אינו מפסיק</b>. משהתחיל אם לא שכב איש אותך עד אמן אמן. וכותב צוואות דוהשביע הכהן את האשה וקבלות דואמרה האשה אמן אמן, דדריש את, לרבות צוואות וקבלות: <b>רבי יהודה אומר כל עצמו אינו כותב</b>. כלומר היה זהיר בעצמו שלא לכתוב אלא אלות בלבד, ולא קללות הבאות מחמת ברכות, ולא צוואות, ולא קבלות. דדריש האלות ולא קללות הבאות מחמת ברכות. האלה, למעוטי צוואות וקבלות:
<b style="color: gray;">תוי"ט</b>
{ד} <b>בא</b> כו'. הכא ודאי תנן שלא כסדר. דהא צריך שישביעה קודם שיכתוב כדאיתא בגמרא דף י''ז. ועתוי''ט: {ה} <b>הכי</b> ס''ד דגמרא, אבל למסקנא הוה טעמא דדריש הנקי (בלא יו''ד) דמשמע חנקי וקאי אקרא דבתריה דכתיב ואת כי שטית למשמע הכי, חנקי ממים המאררים האלה ואת כי שטית. רש''י: {ו} <b>בגמרא</b> והכי דריש. אלות אלות ממש, האלות לרבות קללות הבאות מחמת ברכות. אלה למעוטי קללות שבמשנה תורה, האלה למעוטי צואות וקבלות. דה''י דגבי מעוטא למיעוטא דרשינן לה. ורבי יוסי ה''י דהאלה אינו ממעטת דאורחיה הוא. ורבי יהודה ה''י דהאלות נמי למעוטא דריש לה:
<h3>פרק ב - משנה ד</h3>
אֵינוֹ כוֹתֵב לֹא עַל הַלּוּחַ וְלֹא עַל הַנְּיָר וְלֹא עַל הַדִּפְתְּרָא אֶלָּא עַל הַמְּגִלָּה, שֶׁנֶּאֱמַר (שם) בַּסֵּפֶר. וְאֵינוֹ כוֹתֵב לֹא בַקּוֹמוֹס וְלֹא בַקַּנְקַנְתּוֹם וְלֹא בְכָל דָּבָּר שֶׁרוֹשֵׁם, אֶלָּא בַדְּיוֹ {ט}, שֶׁנֶּאֱמַר (שם) וּמָחָה, כְּתָב שֶׁיָּכוֹל לְהִמָּחֵק:
<b style="color: gray;">רע"ב</b> <b>לוח</b>. של עץ: <b>נייר</b>. של עשבים שכותשים אותם {ז} ועושים כמין עור: <b>דפתרא</b>. עור שאינו מעובד כל צרכו, דמליח וקמיח ולא עפיץ {ח}: <b>בספר</b>. בקלף: <b>קומוס</b>. שרף האילן ומתיכו במים: <b>קנקנתום</b>. אירמנ''ט. ובלע''ז ודריאו''לו: <b>ולא בכל דבר שהוא רושם</b>. ונבלע בקלף ואינו יכול למחות דקומוס וקנקנתום עבדי רושם:
<b style="color: gray;">תוי"ט</b>
{ז} <b>ומדבקים</b> אותן בדבק שקורין אותו גלי''ד ועושין כו'. רש''י: {ח} <b>שהיו</b> מעבדים הקלפים בעפצים שקורין גלי''ש: {ט} <b>בדיו</b>. מלאכת עשייתו מבואר במ''ב פרק ב' דמגילה. ואלא מיהו שאני דיו דהכא מדהתם דהכא דכתיב ומחה קפיד קרא אכתב שהוא יכול להמחות ולפיכך בשהוטל קנקנותם בדיו שעל ידי כך מתקיים הרי זה פסול לפרשת סוטה. אבל לדהתם אינה פסולה, דהתם לא קפדינן שתהא יכולה להמחק. הר''מ:
<h3>פרק ב - משנה ה</h3>
עַל מָה הִיא אוֹמֶרֶת אָמֵן אָמֵן. אָמֵן עַל הָאָלָה, אָמֵן עַל הַשְּׁבוּעָה. אָמֵן מֵאִישׁ זֶה, אָמֵן מֵאִישׁ אַחֵר. אָמֵן שֶׁלֹּא שָׂטִיתִי אֲרוּסָה {י} וּנְשׂוּאָה וְשׁוֹמֶרֶת יָבָם וּכְנוּסָה, אָמֵן שֶׁלֹּא נִטְמֵאתִי. וְאִם נִטְמֵאתִי, יָבוֹאוּ בִי. רַבִּי מֵאִיר אוֹמֵר, אָמֵן שֶׁלֹּא נִטְמֵאתִי, אָמֵן שֶׁלֹּא אֶטָּמֵא:
<b style="color: gray;">רע"ב</b> <b>אמן שלא שטיתי ארוסה ונשואה</b>. על ידי גלגול שבועה הוא מגלגל עליה זנות של ארוסין ואף על פי שלא היה בו בקנוי וסתירה. ומכאן לגלגול שבועה מן התורה: <b>שומרת יבם וכנוסה</b>. ואם היתה יבמתו וכנסה, וקנא לה ונסתרה, מגלגל עליה טומאה שנטמאה כשהיא שומרת יבם. ומתניתין רבי עקיבא היא דאמר שומרת יבם ערוה. ואינה הלכה. אלא שומרת יבם שזנתה מותרת ליבם. לפיכך אינו מתנה עליה אם זנתה שומרת יבם: <b>אמן שלא נטמאתי וכו'</b>. פירושי קמפרש לאמן על האלה, אמן על השבועה דתנינן לעיל. והכי קאמר, אמן שלא נטמאתי הוא אמן על דשבועה שהשביעה הכהן משביע אני עליך שלא נטמאת: <b>ואם נטמאתי יבואו בי</b>. היינו קבלת אלה, שאמר לה הכהן ואם נטמאת יבאו ביך כל הקללות הללו: <b>אמן שלא אטמא</b>. שאם תיטמא לאחר זמן מים מערערים אותה {יא}. ואין הלכה כר''מ:
<b style="color: gray;">תוי"ט</b>
{י} <b>ארוסה</b> כו'. אע''פ שעל הארוסה הוה הגלגול ועיקר שבועה ראוי להקדים מכל מקום הואיל וארוסה קודם בזמן הקדימה המשנה: {יא} <b>חוזרין</b> לה לתוך גרונה כאדם הנתנק ע''י משקה נראה כעושה ערעור. והוא לשון זעקת שבר יעוערו. וכן הוא בגמרא:
<h3>פרק ב - משנה ו</h3>
הַכֹּל שָׁוִין שֶׁאֵינוֹ מַתְנֶה עִמָּהּ לֹא עַל קֹדֶם שֶׁתִּתְאָרֵס וְלֹא עַל מֵאַחַר שֶׁתִּתְגָּרֵשׁ. נִסְתְּרָה לְאַחֵר וְנִטְמֵאת וְאַחַר כָּךְ הֶחֱזִירָהּ, לֹא הָיָה מַתְנֶה עִמָּהּ. זֶה הַכְּלָל {יג}, כֹּל שֶׁתִּבָּעֵל וְלֹא הָיְתָה אֲסוּרָה לוֹ, לֹא הָיָה מַתְנֶה עִמָּהּ:
<b style="color: gray;">רע"ב</b> <b>ולא משנתגרשה</b> ! {יב} . שאם זנתה לאחר שגירשה וחזר והחזירה וקינא לה ונסתרה, אין המים בודקים על זנות שלאחר גירושין, דגרושה שזנתה מותרת לחזור לבעלה, דבקדושין תלה רחמנא האיסור לא בביאה, דכתיב (דברים כד) ויצאה מביתו והלכה והיתה לאיש אחר. לפיכך, נתקדשה לאיש אחר, אע''פ שלא נבעלה. אסורה לחזור לבעלה. ואם נבעלה בלא קדושין, מותרת לחזור לבעלה:
<b style="color: gray;">תוי"ט</b>
{יב} <b>ה''ג</b> ליה במשנה. וה''ק לא על קודם שתתארס כלומר אם בנשואין הראשונים השביעה אינו מגלגל על קודם שתתארס וכן לא משנתגרש' ונסתרה כו'. ואח''כ החזירה והשביעה לאחר נשואין שניים לא היה מתנה עמה על אחר הגירושין, ומילי מילי קתני. ועתוי''ט: {יג} <b>הכלל</b> כו'. הא היתה אסורה כגון אם היא יבמה. ואם זנתה בנשואי אחיו נאסרה עליו כדתנן במ''ב פ''ק ואם מת חולצת כו'. ואי נמי במחזיר גרושתו ואם זנתה בנשואין הראשונים נאסרה עליו, לפיכך יכול להתנות על כל זה. גמרא:
<h2>פרק ג</h2>
<h3>פרק ג - משנה א</h3>
הָיָה נוֹטֵל אֶת מִנְחָתָה מִתּוֹךְ כְּפִיפָה מִצְרִית וְנוֹתְנָהּ לְתוֹךְ כְּלֵי שָׁרֵת, וְנוֹתְנָהּ עַל יָדָה. וְכֹהֵן מַנִּיחַ יָדוֹ מִתַּחְתֶּיהָ וּמְנִיפָהּ:
<b style="color: gray;">רע"ב</b> <b>היה נוטל</b>. בעלה את המנחה, שאין מצות כהונה במנחות אלא מקמיצה ואילך. והגשה נמי תחילת קמיצה היא שאין זר קרב למזבח. אבל קדושי כלי ויציקה ובלילה, במנחות הטעונות שמן, כשר בזר: <b>ונותנה על ידה</b>. להניף: <b>וכהן מניח ידו תחתיה</b>. שנאמר בשלמים (ויקרא ז) ידיו תביאנה, ונאמר במנחת סוטה (במדבר ה) ולקח הכהן מיד האשה, מה בשלמים כהן מניח ידו תחת יד הבעלים ומניף, כך במנחת סוטה כהן מניח ידו תחת יד האשה {א} ומניף:
<b style="color: gray;">תוי"ט</b>
{א} <b>ירושלמי</b> ואין הדבר כיעור, ומניח מפה ואינו חוצץ, ומביא כהן זקן. ואפילו תימא כהן ילד, שאין יצה''ר מצוי לשעה. תוספ':
<h3>פרק ג - משנה ב</h3>
הֵנִיף וְהִגִּישׁ, קָמַץ וְהִקְטִיר, וְהַשְּׁאָר נֶאֱכָל לַכֹּהֲנִים. הָיָה מַשְׁקָהּ וְאַחַר כָּךְ מַקְרִיב {ב} אֶת מִנְחָתָהּ. רַבִּי שִׁמְעוֹן אוֹמֵר, מַקְרִיב אֶת מִנְחָתָהּ וְאַחַר כָּךְ הָיָה מַשְׁקָהּ, שֶׁנֶּאֱמַר (במדבר ה) וְאַחַר יַשְׁקֶה אֶת הָאִשָּׁה אֶת הַמָּיִם. אִם הִשְׁקָהּ וְאַחַר כָּךְ הִקְרִיב אֶת מִנְחָתָהּ, כְּשֵׁרָה:
<b style="color: gray;">רע"ב</b> <b>והגיש</b>. לקרן מערבית דרומית: <b>והשאר נאכל לכהנים</b>. שכל הנקמצות שייריהן נאכלים: <b>היה משקה ואחר כך מקריב את מנחתה</b>. תלתא קראי כתיבי. והשקה קמא, ואחר ישקה, והשקה בתרא. והשקה קמא, לגופיה, שמשקה אחר שנמחקה המגילה קודם הקטרת המנחה. ואחר ישקה, אע''ג דמשמע דוקא, על כרחיך מקרא האמור ראשון נדרש לגופו, ומקראות יתירות האמורות אחריו ניתנו לידרש, הלכך ואחר ישקה אע''פ שנכתב אחר הקטרת המנחה אקודם הקטרה קאי, ואמחיקה הכתובה למעלה קאי, וקאמר דאם לא נמחקה יפה ועדיין רישומן של אותיות ניכר לא ישקנה {ג}. והשקה בתרא, לאשמועינן שאם נמחקה המגילה ואמרה איני שותה, מערערין אותה ומשקין אותה בעל כרחה: <b>רבי שמעון אומר מקריב את מנחתה ואחר כך משקה</b>. על כרחך ואחר ישקה דוקא הוא ודוקא כתביה לאחר הקטרה. והשקה קמא, שאם בדיעבד השקה ואחר כך הקריב מנחתה, כשרה. והשקה בתרא, שאם נמחקה המגילה ואמרה איני שותה, מערערין אותה ומשקין אותה בעל כרחה. ואין הלכה כרבי שמעון:
<b style="color: gray;">תוי"ט</b>
{ב} <b>מקריב</b>. גמרא, הא אקרבה, ה''ק כו', ובהשקאה גופה פליגי ר''ש ורבנן: {ג} <b>לאו</b> דוקא נקט דקרא אתא לרשומן ניכר, דכיון דכתיב ומחה ממילא שמעינן ארשומו ניכר דלאו מיחוי הוא כו', אלא עיקר קרא אם הקריב מנחתה ואח''כ השקה כשירה, כדדריש ר''ש והשקה. תוספ':
<h3>פרק ג - משנה ג</h3>
עַד שֶׁלֹּא נִמְחֲקָה הַמְּגִלָּה אָמְרָה אֵינִי שׁוֹתָה {ד}, מְגִלָּתָהּ נִגְנֶזֶת {ה}, וּמִנְחָתָהּ מִתְפַּזֶּרֶת עַל הַדָּשֶׁן. וְאֵין מְגִלָּתָהּ כְּשֵׁרָה לְהַשְׁקוֹת בָּהּ סוֹטָה אַחֶרֶת. נִמְחֲקָה הַמְּגִלָּה וְאָמְרָה טְמֵאָה אָנִי, הַמַּיִם נִשְׁפָּכִין וּמִנְחָתָהּ מִתְפַּזֶּרֶת עַל הַדָּשֶׁן. נִמְחֲקָה הַמְּגִלָּה וְאָמְרָה אֵינִי שׁוֹתָה, מְעַרְעֲרִים {ז} אוֹתָהּ וּמַשְׁקִין אוֹתָהּ בְּעַל כָּרְחָהּ:
<b style="color: gray;">רע"ב</b> <b>מגילתה נגנזת</b>. בצד ההיכל: <b>ומנחתה מתפזרת על הדשן</b>. ונשרפת על בית הדשן שהיה בעזרה ששורפים שם פסולי קדשי קדשים, דהואיל וקדשה בכלי שרת טעונה שריפה בעזרה {ו}: <b>ואין מגילתה כשרה להשקות [בה] סוטה אחרת</b>. דבעינן כתיבה לשמה, דכתיב (שם) ועשה לה הכהן, כל עשייתה לשמה: <b>המים נשפכים</b>. דכיון דאמרה טמאה אני, בדוקה ועומדת היא. ומים המרים לא נתנו אלא לברר בהם את הספק: <b>מערערים אותה</b>. דדלמא טהורה היא, ומחמת בעיתותא קאמרה {ח}:
<b style="color: gray;">תוי"ט</b>
{ד} <b>איני</b> כו'. ואע''פ שאינה אומרת טמאה אני שאין כופין אותה לשתות. הר''מ: {ה} <b>נגנזת</b>. דכל כתבי הקודש שאינן לקרוא בהן נננזין שלא יתבזו. רש''י: {ו} <b>והאי</b> מתפזרת היינו נשרפת כדאימר לקמן ואלו שמנחותיהן נשרפות כו': {ז} <b>מערערים</b>. לשון ערער תתערער. שאם נמחקה מגילה ואמרה איני שותה מערערין אותה ומשקין אותה בע''כ: {ח} <b>רש''י</b>. ונראה שנתכוונו להעמיד המשנה כר''ע דסבר דאומרת איני שותה כי אומרת מחמת בעתותא הוא דמערערין, והכא מחמת בעתותא אנן קיימינן. וא''נ לר''י דסבר דלעולם מערערין, וטעמא מפרשים אליביה דלעולם אע''פ שאין אנו רואין בעתותא יש לנו לחוש דלמא מחמת בעתותא:
<h3>פרק ג - משנה ד</h3>
אֵינָהּ מַסְפֶּקֶת לִשְׁתּוֹת עַד שֶׁפָּנֶיהָ מוֹרִיקוֹת וְעֵינֶיהָ בּוֹלְטוֹת וְהִיא מִתְמַלֵּאת גִּידִין, וְהֵם אוֹמְרִים הוֹצִיאוּהָ (הוֹצִיאוּהָ), שֶׁלֹּא תְטַמֵּא אֶת הָעֲזָרָה. אִם יֶשׁ לָהּ זְכוּת, הָיְתָה תוֹלָה לָהּ. יֵשׁ זְכוּת תּוֹלָה שָׁנָה {יד} אַחַת, יֵשׁ זְכוּת תּוֹלָה שְׁתֵּי שָׁנִים {טו}, יֵשׁ זְכוּת תּוֹלָה שָׁלשׁ שָׁנִים. מִכָּאן אוֹמֵר בֶּן עַזַּאי, חַיָּב אָדָם לְלַמֵּד אֶת בִּתּוֹ תּוֹרָה, שֶׁאִם תִּשְׁתֶּה, תֵּדַע {טז} שֶׁהַזְּכוּת תּוֹלָה לָהּ. רַבִּי אֱלִיעֶזֶר אוֹמֵר, כָּל הַמְלַמֵּד אֶת בִּתּוֹ תּוֹרָה, כְּאִלּוּ מְלַמְּדָהּ תִּפְלוּת. רַבִּי יְהוֹשֻׁעַ אוֹמֵר, רוֹצָה אִשָּׁה בְּקַב וְתִפְלוּת מִתִּשְׁעָה קַבִּין וּפְרִישׁוּת. הוּא הָיָה אוֹמֵר, חָסִיד שׁוֹטֶה, וְרָשָׁע עָרוּם, וְאִשָּׁה פְרוּשָׁה, וּמַכּוֹת פְּרוּשִׁין, הֲרֵי אֵלּוּ מְכַלֵּי עוֹלָם {כ}:
<b style="color: gray;">רע"ב</b> <b>אינה מספקת לשתות וכו'</b>. בגמרא מוכיח דמתניתין ר' עקיבא היא דסבר כר''ש {ט} דאמר מקריב מנחתה ואח''כ משקה אותה, דכמה דלא קרבה מנחתה לא בדקי לה מיא, דכתיב (במדבר ה) מנחת זכרון מזכרת עון: <b>מתמלאת גידים</b>. מתוך שבשרה נפוח נראית כמלאה גידים: <b>שלא תטמא את העזרה</b>. לא מטומאת מת קאמר, אלא שלא תפרוס נדה {י} ותטמא שער נקנור ועזרת נשים שתצא דרך שם, שנדה וזבה אסורין לכנוס בהר הבית {יא}. אבל המת עצמו מותר להכניסו להר הבית ולשער נקנור שלא נתקדשו בקדושת העורה {יב}: <b>יש לה זכות וכו'</b>. בגמרא מפרש דזכות דתורה הוא דתולה לה שהוליכה בניה לבית הספר והמתינה לבעלה שיצא חוץ לעיר לעסוק בתורה {יג}: <b>כאילו מלמדה תפלות</b>. חבור משכב אנשים {יז}. שמתוך התורה היא מבינה ערמימות ועושה דבריה בהצנע. כדכתיב (משלי ח') אני חכמה שכנתי ערמה {יח}: <b>רוצה אשה בקב</b>. ליזון מזונות מועטים, ויהא תשמיש מצוי לה: <b>מתשעה קבין ופרישות</b>. לפרוש מן התשמיש, הלכך אין טוב שתלמוד תורה: <b>חסיד שוטה</b>. מפרש כגמרא כגון דטבעה אשה בנהר ואמר לאו אורח ארעא לאסתכולי באתתא ולאצולה: <b>רשע ערום</b>. כגון המטעים דבריו לדיין קודם שיבא בעל דין חבירו. ומשנפתחו בלב הדיין שערי זכות לדברי זה, קשה לסלקן, והרי רשעתו וערמתו של זה שעבר על לא תשיא שמע שוא (שמות כ''ג): <b>ואשה פרושה</b>. כגון אשה כשפנית שהיתה עוצרת רחם הנשים היולדות בכשפיה ובשעה שהיתה היולדת מקשה בלדתה היתה אומרת אלך ואתפלל אולי תקובל תפלתי וסותרת כשפיה ויולדת: <b>ומכות פרושים</b>. שמכה עצמו להראות שהוא עניו וצנוע {יט}, כגון שמהלך עקב בצד גודל ואינו מרים רגלו מן הארץ ומתוך כך מנקף אצבעותיו באבנים, והוא שנקרא בגמרא פרוש נקפי. או מי שעושה עצמו כעוצם עיניו שלא להסתכל בנשים, ומתוך כך מכה ראשו בכותל ויוצא ממנו דם, והוא הנקרא פרוש קוזאי, כלומר שמקיז דם מראשו מחמת פרישותו: <b>הרי אלו מכלי העולם</b>. שרוצים להראות לבריות שהם חסידים ואין תוכם כברם:
<b style="color: gray;">תוי"ט</b>
{ט} <b>אימא</b> סיפא אם יש לה זכות תולה והא ר''ש סבר דאין זכות תולה. ומשני בזכות כרבנן ס''ל: {י} <b>דמחמת</b> בעיתותא פתאומית רגילה לפרוס שמרפים הדמים ונפתח המקור. ולא דמי לחרדה מסלקת הדמים דתנן סוף פ''ד דנדה. שהיא דאגה אינה באה פתאום. גמרא: {יא} <b>וטעמא</b> שהוא נקרא מחנה לויה. ועתוי''ט: {יב} <b>לפי</b> סעד שער נקנור הוא מחנה לויה וקוראהו בכלל הר הבית ושער נקנור עצמו אע''פ שהוא בעזרת ישראל לא נתקדש כו' וקדושת עזרה ר''ל עזרת ישראל. ומשם ואילך שהוא מחנה שכינה: {יג} <b>אלא</b> מיהת הכל לפי זכותה שאינה דומה עושה מרובה לעושה מועט: {יד} <b>שנה</b>. ואע''פ שאין ראיה לדבר זכר לדבר. דכתיב וחטיך בצדקה פרוק וגו' הן תהוה ארכה לשלותך. וכתיב כולא מטה על נבוכדנצר מלכא וגו' לקצת ירחין תרי עשר. גמרא: {טו} <b>ב'</b> שנים כו'. ירושלמי. שנה אתת מנבוכדנצר. ב' שנים מאמנון. ויהי לשנתים ימים. ג' שנים מאחאב וישבו שלש שנים אין מלחמה: {טז} <b>תדע</b> כו'. תראה ותלמוד בפרשת סוטה, דילפינן ונקתה ונזרעה זרע. ונקתה ע''י זכיות כדי הריון תשעה חדשים, וי''א יותר כדמפרש בגמרא: {יז} <b>כאלו</b> כתיב בטי''ת. מענין חבית שנתרועעה וטפלה בגללים, וטפלה של תנור. כי התי''ו והטי''ת מתחלפין במוצא דטלנ''ת. והר''מ פירש תפלות דברי הבאי ודברי משלים. מלשון היאכל תפל בלי מלח, שענינו דבר חסר וגרוע: {יח} <b>ורבנן</b> כלומר בן עזאי, מבעיא ליה לכדר''י בר''ח דאמר אין ד''ת מתקיימין אלא בידי מי שמעמיד עצמו ערום עליה. פירש''י שפירש מכל עסקיו ונעשה עליה עני וחסר כל. ל''א שמערים שיתקיים תורתו לקבוץ על יד ללמוד מכל אדם: {יט} <b>לשון</b> הר''מ, החכמים קורין עצמם פרושים להיותם מופרשים מבני אדם שיש להם חסרונות והמדות הפחתיות והרדיפה אחר תאות העולם. הם מיחלים לשכר העוה''ב ו, למדות המעולות: {כ} <b>מבלי</b> כו'. או מכלי עולם. שאלו הדברים המפסידים מציאות האדם. הר''מ. ורצה מציאות האדם לפי שהוא עיקר הבריאה בעולם השפל וכן אמרו על ג' דברים העולם עומד:
<h3>פרק ג - משנה ה</h3>
רַבִּי שִׁמְעוֹן אוֹמֵר, אֵין זְכוּת תּוֹלָה בַמַּיִם הַמָּרִים. וְאִם אַתָּה אוֹמֵר, הַזְּכוּת תוֹלָה בַמַּיִם הַמְאָרְרִים, מַדְהֶה אַתָּה אֶת הַמַּיִם בִּפְנֵי כָל הַנָּשִׁים הַשּׁוֹתוֹת, וּמוֹצִיא אַתָּה שֵׁם רַע עַל הַטְהוֹרוֹת שֶׁשָׁתוּ שֶׁאוֹמְרִים טְמֵאוֹת הֵן אֶלָּא שֶׁתָּלְתָה לָהֶן זְכוּת. רַבִּי אוֹמֵר, הַזְּכוּת תּוֹלָה בַמַּיִם הַמְאָרְרִים, וְאֵינָהּ יוֹלֶדֶת וְאֵינָה מַשְׁבַּחַת, אֶלָּא מִתְנַוְּנָה {כא} וְהוֹלֶכֶת, לַסּוֹף הִיא מֵתָה בְּאוֹתָהּ מִיתָה:
<b style="color: gray;">רע"ב</b> <b>מדהה אתה את המים</b>. מחסר ומחשיך. הגוון החסר נקרא דיהה בלשון משנה: <b>מתנוונה והו, לכת</b>. נחלית והולכת:
<b style="color: gray;">תוי"ט</b>
{כא} <b>מתנוונה</b>. פליני בה רב יוסף ס''ל דלתנא קמא מתנוונה נמי לא ורב ששת סובר דת''ק נמי ס''ל דתולה אבל מתנונה וכו'. ופ. רש''י ו, לא פליגי עליה דרבי. אלא בסוף שהיא מתה באותה מיתה לחוד. ועתוי''ט:
<h3>פרק ג - משנה ו</h3>
נִטְמֵאת מִנְחָתָהּ עַד שֶׁלֹּא קָדְשָׁה בַכֶּלִי, הֲרֵי הִיא כְּכָל הַמְּנָחוֹת וְתִפָּדֶה, וְאִם מִשֶּׁקָדְשָׁה בַכֶּלִי, הֲרֵי הִיא כְּכָל הַמְּנָחוֹת וְתִשָּׂרֵף. וְאֵלּוּ שֶׁמִּנְחוֹתֵיהֶן נִשְׂרָפוֹת, הָאוֹמֶרֶת טְמֵאָה אֲנִי לָךְ, וְשֶׁבָּאוּ לָה עֵדִים שֶׁהִיא טְמֵאָה {כב}, וְהָאוֹמֶרֶת אֵינִי שׁוֹתָה, וְשֶׁבַּעְלָהּ אֵינוֹ רוֹצֶה לְהַשְׁקוֹתָהּ, וְשֶׁבַּעְלָהּ בָּא עָלֶיהָ בַדָּרֶךְ. וְכָל הַנְּשׂוּאוֹת לַכֹּהֲנִים, מִנְחוֹתֵיהֶן נִשְׂרָפוֹת:
<b style="color: gray;">רע"ב</b> <b>נטמאת מנחתה עד שלא ק דשה בכלי הרי היא ככל המנחות</b>. שנטמאו עד שלא קדשו בכלי: <b>ותפדה</b>. ותצא לחולין ומן המעות יקנה אחרת: <b>ות</b>. שרף. שקדשה קדושת הגוף ואינה יוצאה עוד לחולין: <b>וכל הנשואות לכהנים מנחותיהן נשרפות</b>. ואפילו קרב קומץ כהלכתו ולא נטמאת, נשרפים שיריה על בית הדשן ואינן נאכלים, מפני שיש לכהן בעלה חלק בה שמשלו היא באה, והתורה אמרה (ויקרא ו') וכל מנחת כהן כליל תהיה לא תאבל, ואין כולה כליל מפני שיש לה חלק בה שלכפרתה היא באה, הא כיצד, הקומץ קרב בעצמו והשירים קרבין בעצמן {כג}:
<b style="color: gray;">תוי"ט</b>
{כב} <b>עדים</b> כו'. בא עליה ואע''ג דבהני אגלי מלתא למפרע דכי קדיש בטעות קדיש גזירה שמא יאמרו מוציאים מכלי שרת לחולין. גמרא. ת''ח: {כג} <b>שלא</b> בדקדוק כתב כן, דקריבה היינו על המזבח, ואלו בית הדשן היינו מקום בעזרה לפסולי מוקדשים הנשרפים, כמ''ש הר''ב לעיל מ''ג. אלא כתנאי, וכו''ע כל שממנו לאישים הרי זה בבל תקטירו מדכתיב לא תקטירו ממנו כו'. כל שממנו כו'. דר''א סבר מקריב השירים על המזבח ולשם עצים. ולרבנן לית להו האי סברא אלא נשרפים שיריה על בית הדשן. כדאיתא בגמרא:
<h3>פרק ג - משנה ז</h3>
בַּת יִשְׂרָאֵל שֶׁנִּשֵּׂאת לַכֹּהֵן, מִנְחָתָהּ נִשְׂרָפֶת. וְכֹהֶנֶת שֶׁנִּשֵּׂאת לְיִשְׂרָאֵל, מִנְחָתָהּ נֶאֱכָלֶת. מַה בֵּין כֹּהֵן לְכֹהֶנֶת, מִנְחַת כֹּהֶנֶת נֶאֱכֶלֶת, מִנְחַת כֹּהֵן אֵינָהּ נֶאֱכָלֶת. כֹּהֶנֶת מִתְחַלֶּלֶת, וְכֹהֵן אֵין מִתְחַלֵּל. כֹהֶנֶת מִטַּמְּאָה לַמֵּתִים, וְאֵין כֹּהֵן מִטַּמֵּא לַמֵּתִים. כֹּהֵן אוֹכֵל בְּקָדְשֵׁי קָדָשִׁים, וְאֵין כֹּהֶנֶת אוֹכֶלֶת בְקָדְשֵׁי קָדָשִׁים:
<b style="color: gray;">רע"ב</b> <b>וכהנת שנשאת לישראל</b>. בת כהן: <b>מנחתה נאכלת</b>. דכל מנחת כהן כליל תהיה, כתיב, כהן ולא כהנת. וכן כהנת אלמנה וגרושה שהביאה מנחת נדבה נאכלת {כד}: <b>כהנת מתחללת</b>. מן התרומה ומן הכהונה. אם נבעלה לפסולים {כה} שוב אינה חוזרת לכשרותה לעולם: <b>כהן אינו מתחלל</b>. אם נשא גרושה חללה או זונה, אלא כל זמן שהוא עמה הוא פסול לעבודה {כו}, משגרשה חוזר להכשרו, דכתיב (שם כ''א) ולא יחלל זרעו, זרעו חלל, והוא אינו חלל: <b>כהנת מטמאה למתים</b>. דכתיב (שם) בני אהרן, ולא בנות אהרן: <b>ואין בהנת אוכלת בקדשי קדשים</b>. דחטאת ואשם ומנחה בכולהו כתיב (שם ו') כל זכר בבני אהרן {כז} יאכלנו:
<b style="color: gray;">תוי"ט</b>
{כד} <b>לאו</b> דוקא דה''ה חובה. ועתוי''ט: {כה} <b>כדדרשינן</b> בקדושין דף ע''ז: {כו} <b>ולשון</b> ספרא להחלו בזמן שהוא נוהג מנהג זה הרי הוא חולין: {כז} <b>ואע''ג</b> דמבני אהרן ממעטינן ולא בנות אהרן, טרח קרא וכתב זכר לרבות בעלי מומין למחלוקת, כמו שכתב הר''ב בריש פרק י''ב דזבחים:
<h3>פרק ג - משנה ח</h3>
מַה בֵּין אִישׁ לְאִשָּׁה {כח}. הָאִישׁ פּוֹרֵעַ וּפּוֹרֵם, וְאֵין הָאִשָּׁה פּוֹרַעַת וּפוֹרֶמֶת. הָאִישׁ מַדִּיר אֶת בְּנוֹ בַּנָּזִיר, וְאֵין הָאִשָּׁה מַדֶּרֶת אֶת בְּנָהּ בַּנָּזִיר. הָאִישׁ מְגַלֵּחַ עַל נְזִירוּת אָבִּיו, וְאֵין הָאִשָּׁה מְגַלַּחַת עַל נְזִירוּת אָבִיהָ. הָאִישׁ מוֹכֵר אְת בִּתּוֹ {ל}, וְאֵין הָאִשָּׁה מוֹכֶרֶת אֶת בִּתָּהּ {לא}. הָאִישׁ. מְקַדֵּשׁ אֶת בִּתּוֹ, וְאֵין הָאִשָּׁה מְקַדֶּשֶׁת {לג} אֶת בִּתָּה. הָאִישׁ נִסְקָל עָרֹם, וְאֵין הָאִשָּׁה נִסְקֶלֶת עֲרֻמָּה. הָאִישׁ נִתְלֶה, וְאֵין הָאִשָּׁה נִתְלֵית. הָאִישׁ נִמְכָּר בִגְנֵבָתוֹ, וְאֵין הָאִשָּׁה נִמְכֶּרֶת בִגְנֵבָתָהּ:
<b style="color: gray;">רע"ב</b> <b>האיש פורע ופורם</b>. כשהוא מנוגע פורע את ראשו ופורם את בגדיו, דכתיב (שם י''ג) איש צרוע הוא וכו', איש פורע ופורם, ואין אשה פורעת ופורמת: <b>האיש מדיר בנו בנזיר</b>. בנו קטן. וחלה נזירתו עליו ואפילו לכשיגדל {כט}. וזו הלכה היא בנזיר ואין לה סמך מן התורה: <b>האיש מגלח על נזירות אביו</b>. אם נדר אביו בנזירות והפריש קרבנותיו ומת והיה בנו נזיר או שנדר בנזירות לאחר מיתת אביו. הרי הבן מגלח ביום מלאת ומביא קרבנות שהפריש אביו. וגם זו הלכה ואין לה סמך: <b>האיש מקדש את בתו</b>. מקבל קדושי בתו קטנה {לב} שלא מדעתה דכתיב (דברים כ''ב) את בתי נתתי לאיש הזה: <b>האיש נסקל ערום</b>. דכתיב (ויקרא כ''ד) ורגמו אותו, ואי אפשר לומר אותו ולא אותה, דהא כתיב (דברים י''ז) והוצאת את האיש ההוא או את האשה ההיא, אלא אותו בלא כסותו אבל אותה בכסותה {לד}: <b>האיש נתלה</b>. דכתיב (שם כ''א) ותלית אותו על עץ, אותו ולא אותה: <b>האיש נמכר בגניבתו</b>. דבתיב (שמות ב''ב) ונמבר בגניבתו, ולא בגניבתה:
<b style="color: gray;">תוי"ט</b>
{כח} <b>מה</b> בין כו'. שייר ש טובא הנך דסוף פ''ק דקידושין וכן הא דאין אשה מפירה נדרי בתה: {כט} <b>עיין</b> פירושו פ''ד דנזיר מ''ו כו'. ונ''ל דפירוש לכשיגדל כלומר לאחר שנעשה גדול לענין נדרים ומיהו עד שיביא ב' שערות אחר י''ג שנים ותו לא דפשיטא דמכיון שיצא מרשותו לגמרי פקעה לה הדרת אביו וממילא א''צ להשלים עוד נזירותו. ועתוי''ט: {ל} <b>בתו</b>. לאמה כשהיא קטנה. רש''י: {לא} <b>בתה</b>. דכתיב כי ימכור איש את בתו. גמרא: {לב} <b>לאו</b> לאפוקי נערה, דבהדיא תנן האיש מקדש את בתו כשהיא נערה. אלא לאפוקי בוגרת: {לג} <b>מקדשת</b>. מרישא דקרא דאת בתי נתתי לאיש יליף ליה, ואמר אבי הנערה אל הזקנים משמע למעט אמה דאינה זכאה בבתה לתת. תוספ': {לד} <b>אותו</b> לגופיה איצטריך דבלא כסותו ועיקר טעמא משום בזיונא. ועתוי''ט:
<h2>פרק ד</h2>
<h3>פרק ד - משנה א</h3>
אֲרוּסָה וְשׁוֹמֶרֶת יָבָם לֹא שׁוֹתוֹת וְלֹא נוֹטְלוֹת כְּתֻבָּה, שֶׁנֶּאֱמַר אֲשֶׁר תִשְׂטֶה אִשָּׁה תַּחַת אִישָׁהּ, פְּרָט לַאֲרוּסָה וְשׁוֹמֶרֶת יָבָם. אַלְמָנָה לְכֹהֵן גָּדוֹל, גְרוּשָׁה וַחֲלוּצָה לְכֹהֵן הֶדְיוֹט, מַמְזֶרֶת וּנְתִינָה לְיִשְׂרָאֵל, וּבַת יִשְׂרָאֵל לְמַמְזֵר וּלְנָתִין, לֹא שׁוֹתוֹת {ב} וְלֹא נוֹטְלוֹת כְּתֻבָּה:
<b style="color: gray;">רע"ב</b> <b>ארוסה ושומרת יבם</b>. ארוסה שקנא לה ארוס ושומרת יבם שקנא לה יבם: <b>לא שותות</b>. דמעטינהו קרא: <b>ולא נוטלות כתובה</b>. שהיא גרמה לאסוו. עצמה עליו, שנסתרה אחר קינוי, דמקינוי ואיסור לא אמעיט, דכתיב (במדבר ה) דבר אל בני ישראל בו', לרבות ארוסה ושומרת יבם לקינוי {א}: <b>תחת אישה</b>. ביושבת תחתיו הכתוב מדבר: <b>נתינה</b>. מן הגבעונים. ואסורים לבא בקהל: <b>לא שותות</b>. דלא נאמרה פרשה אלא בראויה לקיימה {ג}, דכתיב (שם) כי תשטה אשתו, בראויה לאישות הכתוב מדבר, פרט לאלמנה לכהן גדול וכו': <b>ולא נוטלות כתובה</b>. ואע''ג דשאר אלמנות לכהן גדול גובות כתובתן כדאמרינן בכתובות [ק: <b>וכן ביבמות פד</b>.] זו אין לה כתובה, שסתירתה גרמה לה:
<b style="color: gray;">תוי"ט</b>
{א} <b>דאומרת</b> אליהם רבויא: {ב} <b>אלמנה</b> כו'. משום דחלוקין בטעמא הוצרך לחלקן. תוספ': {ג} <b>ולא</b> צריכין לומר רחלוצה משום אשגרת לישנא כמ''ש בריש פ''ט דיבמות. אלא כל עון קאמר ועון דד''ס נמי בכלל, כדאשכחן לענין הירא ורך הלבב, דס''ל דיראת עבירה דד''ס בכלל זו. נ''ל. תוי''ט. וע''ע:
<h3>פרק ד - משנה ב</h3>
וְאֵלּוּ לֹא שׁוֹתוֹת וְלֹא נוֹטְלוֹת כְּתֻבָּה. הָאוֹמֶרֶת טְמֵאָה אָנִי, וְשֶׁבָּאוּ לָהּ עֵדִים שֶׁהִיא טְמֵאָה, וְהָאוֹמֶרֶת אֵינִי שׁוֹתָה. אָמַר בַּעְלָהּ אֵינִי מַשְׁקָהּ, וְשֶׁבַּעְלָהּ בָּא עָלֶיהָ בַּדֶּרֶךְ, נוֹטֶלֶת כְּתֻבָּתָהּ וְלֹא שׁוֹתָה. מֵתוּ בַעֲלֵיהֶן עַד שֶׁלֹּא שָׁתוּ, בֵּית שַׁמַּאי אוֹמְרִים, נוֹטְלוֹת כְּתֻבָּה וְלֹא שׁוֹתוֹת. וּבֵית הִלֵּל אוֹמְרִים, לֹא שׁוֹתוֹת וְלֹא נוֹטְלוֹת {ה} כְּתֻבָּה:
<b style="color: gray;">רע"ב</b> <b>אמר בעלה איני משקה ושבעלה בא עליה בדרד</b>. שהוא גורם לה שלא תשתה, נוטלת כתובתה: <b>מתו בעליהן</b>. של כל סוטות הראויות לשתות, ולא הספיקו להשקותן עד שמתו: <b>ב''ש אומרים נוטלות כתובה</b>. דשטר העומד לגבות כגבוי דמי {ד}: <b>ולא שותות</b>. דכתיב (שם) והביא האיש את אשתו: <b>וב''ה אומרים לא שותות ולא נוטלות כתובתן</b>. כלומר מתוך שלא שותות אין נוטלות כתובתן, דשטר העומד לגבות לאו כגבוי דמי:
<b style="color: gray;">תוי"ט</b>
{ד} <b>ולא</b> דמי למ''ג פ''ד דיבמות. דהתם ספק נשואה, והוי ספק אי עומד לגבות כלל. משא''כ הכא דכשמת הבעל ודאי עומד לגבות אלא מטעם אחר נבוא להפסידה הוי היא בגבתה ומוחזקת. גמרא: {ה} <b>ולא</b> נוטלות. ולא שייך לומר העמד אשה על חזקתה כמו בפ''ק דכתובות מ''ו ח' ואימא לא זנתה, שהרי רגלים לדבר שקנא לה ונסתרה והכתוב הוציאה מאותה חזקה ועשאה ספק. תוספ':
<h3>פרק ד - משנה ג</h3>
מְעֻבֶּרֶת חֲבֵרוֹ וּמֵינֶקֶת חֲבֵרוֹ לֹא שׁוֹתוֹת וְלֹא נוֹטְלוֹת כְּתֻבָּה, דִּבְרֵי רַבִּי מֵאִיר. וַחֲכָמִים אוֹמְרִים, יָכוֹל הוּא לְהַפְרִישָׁהּ וּלְהַחֲזִירָהּ לְאַחַר זְמָן. אַיְלוֹנִית וּזְקֵנָה וְשֶׁאֵינָהּ רְאוּיָה לֵילֵד, לֹא שׁוֹתוֹת וְלֹא נוֹטְלוֹת כְּתֻבָּה. רַבִּי אֱלִיעֶזֶר אוֹמֵר, יָכוֹל {ו} הוּא לִשָּׂא אִשָּׁה אַחֶרֶת וְלִפְרוֹת וְלִרְבּוֹת הֵימֶנָּה. וּשְׁאָר כָּל הַנָּשִׁים, אוֹ שׁוֹתוֹת אוֹ לֹא נוֹטְלוֹת כְּתֻבָּה:
<b style="color: gray;">רע"ב</b> <b>מעוברת חבירו</b>. שמת או גרשה והניחה מעוברת או מניקה. ואסרוה חכמים לינשא עד שיהיה הולד בן שתי שנים. והלך זה ונשאה קודם הזמן, וקינא לה ונסתרה: <b>לא שותה</b>. שהרי אינה ראויה לקיימה, דס''ל לר''מ הנושא מעוברת חבירו או מינקת חבירו יוציא ולא יחזיר עולמית. ואין הלבה כרבי מאיר: <b>יכול הוא להפרישה</b>. עד כ''ד חדשים ולהחזירה, הלכך ראויה לאישות קרינא בה: <b>איילונית</b>. דוכרניתא דלא ילדה: <b>ושאינה ראויה לילד</b>. ששתתה כוס עקרין. ואסור לקיימן למי שאין לו בנים: <b>ר''א אומר יכול הוא לישא אשה אחרת</b>. ויהיה מותר לקיים את זאת, הלכך ראויה לאישות היא. ואין הלכה כר' אליעזר:
<b style="color: gray;">תוי"ט</b>
{ו} <b>יכול</b> הוא כו'. והכי ס''ל לרבנן או אשה או בנים כמ''ש במ''ה פ''ו דיבמות. וכ''ת הא רבנן אית להו הך סברא במעוברת ומאי שנא נ''ל דהא דאילונית איסורייהו דמפקד אפריה ורביה ולהתזיק מצוה מן התורה אסרוה, אבל מעוברת ומינקת לא גזרו להחזיק שום מצוה אלא מפני חשש התינוק שמא תתעבר שנית בזמן ההנקה כו', ולפיכך לא החמירו בה וזהו שכתב הר''מ שאין כאן עבירה, כלומר אלא תקנה. ומ''מ אסור לעבור. אבל אילונית היא גזירה ובכלל עשו משמרת למשמרת, והוא עבירה מד''ס. ועתוי''ט:
<h3>פרק ד - משנה ד</h3>
אֵשֶׁת כֹּהֵן שׁוֹתָה וּמֻתֶּרֶת לְבַעְלָהּ. אֵשֶׁת סָרִיס {ט} שׁוֹתָה. עַל יְדֵי כָל הָעֲרָיוֹת מְקַנְּאִין, חוּץ מִן הַקָּטָן, וּמִמִּי שֶׁאֵינוֹ אִישׁ:
<b style="color: gray;">רע"ב</b> <b>אשת כהן שותה ומותרת לבעלה</b>. אם נמצאת נקיה. דמהו דתימא הואיל ואשת בהן שנאנסה אסורה לבעלה, ניחוש לה שמא נאנסה ולכך לא בדקוה המים {ז}, קמ''ל: <b>אשת סריס שותה</b>. דלא תימא מבלעדי אישך אמר רחמנא, והאי לאו בר הכי הוא, קמ''ל {ח}: <b>על ידי כל העריות מקנאים</b>. אם קינא לה מאביה או מאחיה ומאחד מבל עריות, ונסתרה, הוי קינוי ונאסרת עליו ושותה. דלא תימא נטמאה נטמאה ב' פעמים, אחד לבעל ואחד לבועל, היכא דמתסרא עליה בהאי זנות, לאפוקי הא דאסירא עליה וקיימא אימא לא קא משמע לן {י}: <b>חוץ מן הקטן</b>. פחות מבן ט' שנים ויום אחד, שאין ביאתו ביאה, כך פירש רמב''ם {יא}. ולי נראה קטן פחות מבן י''ג שנה ויום א' ולא הביא סימנים, דכתיב (במדבר ה) ושכב איש אותה, איש ולא קטן: <b>וממי שאינו איש</b>. למעוטי בהמה {יב}:
<b style="color: gray;">תוי"ט</b>
{ז} <b>וקשיא</b> דאשת כהן ששתתה מותרת מבעי' ליה ובגמרא אשת כהן שותה פשיטא מהו דתימא אשת כהן דאפילו כי נתפשה אסורה אימא לא תשתה קמ''ל ומותרת לבעלה פשיטא במתנוונה דרך אברים כו' אימא דנאנסה כו'. קמ''ל. ועתוי''ט: {ח} <b>ומבלעדי</b> אישך לקדמה שכיבת הבעל. תוספ': {ט} <b>אשת</b> סריס. לשון הר''מ סריס חמה או סריס אדם המותרות לבעליהן. וסריס שאדם כששתה כוס של עיקרין שמותרת לו. וקרי ליה סריס אדם לפי שע''י אדם בא לו. כ''מ ועתוי''ט: {י} <b>ותימא</b>, הא שמעינן לה מאלמנה לכה''ג דאסורה וקיימא לבעל ואפ''ה איצטריך קרא דכי תשטה למעוטי הא לאו הכי שותה. תוספ': {יא} <b>משמע</b> ליה כו' דבן ט' ויום אחד איש מיקרי לגבי שכיבה. כ''מ. ובזה מסולק מה שהשיב עליו הר''ב: {יב} <b>כדתנן</b> במ''ג פ''ז דתמורה. גמרא:
<h3>פרק ד - משנה ה</h3>
וְאֵלּוּ שֶׁבֵּית דִּין מְקַנְּאִין לָהֶן, מִי שֶׁנִּתְחָרַשׁ בַּעְלָהּ אוֹ נִשְׁתַּטָּה, אוֹ שֶׁהָיָה חָבוּשׁ בְּבֵית הָאֲסוּרִין. לֹא לְהַשְׁקוֹתָהּ אָמְרוּ, אֶלָּא לְפָסְלָהּ מִכְּתֻבָּתָהּ. רַבִּי יוֹסֵי אוֹמֵר, אַף לְהַשְׁקוֹתָהּ. לִכְשֶׁיֵּצֵא בַעְלָהּ מִבֵּית הָאֲסוּרִין יַשְׁקֶנָּה:
<b style="color: gray;">רע"ב</b> <b>אלו שב''ד מקנאין להם</b>. אם רואים אותם שמתנהגות בפריצות: <b>ולא להשקותה אמרו</b>. דהא בעינן והביא האיש את אשתו, וליבא. ובעלה נמי לבשיבא אינו יכול להשקותה בקינוי זה, דבעינן וקינא והביא. ור''י לא בעי וקינא והביא. ואין הלכה כר''י. וסומא אינו משקה את אשתו, שנאמר (שם) מעיני אישה. וממה שנאמר (שם) אשה תחת אישה, למדנו שכל המונע הבעל מלהשקות מונע האשה מלשתות אם היה אותו הדבר באשה, לפיכך אם היתה היא סומא אינה שותה {יג}. ואם היתה חגרת אינה שותה, שנאמר (שם) והעמיד אותה הכהן. וכן אם היתה גדמת, שנאמר (שם) ונתן על כפיה. או אלמת, דבעינן ואמרה האשה. וכן אם היה הבעל חגר או גדם או אלם אינו משקה מדכתיב אשה תחת אישה כדאמרן:
<b style="color: gray;">תוי"ט</b>
{יג} <b>ומשמע</b> דחרש ושוטה שאין מונע להשקותה אלא ממה שאינן בני קינוי ולא שמיעטם הכתוב מצד המום שבהם, שאינם בכלל ההיקש דאשה תחת אישה. והר''מ בחבורו כתב דחרש וחרשת אינן שותות דא''ק ואמר וגו' שתהא שומעת. והשמיט שוטית, ולא ידעתי מנין לו זה הלימוד, דבגמרא תלמוד לומר איש לרבות אשת חרש ואשת שוטה כו':
<h2>פרק ה</h2>
<h3>פרק ה - משנה א</h3>
כְּשֵׁם שֶׁהַמַּיִם בּוֹדְקִין אוֹתָהּ, כָּךְ הַמַּיִם בּוֹדְקִין אוֹתוֹ, שֶׁנֶּאֱמַר (במדבר ה) וּבָאוּ, וּבָאוּ: כְּשֵׁם שֶׁאֲסוּרָה לַבַּעַל, כָּךְ אֲסוּרָה לַבּוֹעֵל, שֶׁנֶּאֱמַר (שם) נִטְמְאָה, וְנִטְמְאָה, דִּבְרֵי רַבִּי עֲקִיבָא. אָמַר רַבִּי יְהוֹשֻׁעַ, כָּךְ הָיָה דוֹרֵשׁ זְכַרְיָה בֶּן הַקַּצָּב. רַבִּי אוֹמֵר, שְׁנֵי פְעָמִים הָאֲמוּרִים בַּפָּרָשָׁה אִם נִטְמְאָה נִטְמְאָה, אֶחָד לַבַּעַל וְאֶחָד לַבּוֹעֵל:
<b style="color: gray;">רע"ב</b> <b>כך בודקים אותו</b>. את הבועל {א}: <b>ובאו ובאו</b>. שניהם בוי''ו יתירא לדרשא {ב}: <b>נטמאה ונטמאה</b>. וי''ו יתירא דבונטמאה שניה לדרשא: <b>רבי אומר שני פעמים וכו'</b>. רבי לא דריש וי''ו יתירה כרבי עקיבא, אלא רבוי דקראי קא דריש, בין בובאו ובאו, בין בנטמאה ונטמאה:
<b style="color: gray;">תוי"ט</b>
{א} <b>דא''א</b> לומר הבעל אם אינו מנוקה מעון. דהא כשאינו מנוקה מעון לא בדקי לה מיא לדידה. והא דלא תנן כדקתני בסיפא דהכא איידי דתני אותה תני אותו: {ב} <b>דלביאת</b> מים תלתא כתיבו. וצריכי, חד לצוואה שהקב'''ה גוזר שיבואו בה המים, וחד לעשייה מודיע הקב''ה ומבטיח לישראל שיבדקוה המים, וחד לידיעה דבטן והדר ירך שלא להוציא לעז כיון דבקללה מזכיר ירך תחלה. ותלתא וי''ו לצואה ועשייה וידיעה לנואף. גמרא. ומש''ה באיסורא דנואף סגי בחד וי''ו לדרשא:
<h3>פרק ה - משנה ב</h3>
בּוֹ בַיּוֹם דָּרַשׁ רַבִּי עֲקִיבָא, (ויקרא יא) וְכָל כְּלִי חֶרֶשׂ אֲשֶׁר יִפֹּל מֵהֶם אֶל תּוֹכוֹ כֹּל אֲשֶׁר בְּתוֹכוֹ יִטְמָא, אֵינוֹ אוֹמֵר טָמֵא אֶלָא יִטְמָא, לְטַמֵּא אֲחֵרִים, לִמֵּד עַל כִּכָּר שִׁנִי שֶׁמְּטַמֵּא אֶת הַשְּׁלִישִׁי {ג}. אָמַר רַבִּי יְהוֹשֻׁעַ, מִי יְגַלֶּה עָפָר מֵעֵינֶיךְ, רַבָּן יוֹחָנָן בֶּן זַכַּאי, שֶׁהָיִיתָ אוֹמֵר, עָתִיד דּוֹר אַחֵר לְטַהֵר כִּכָּר שְׁלִישִׁי, שֶׁאֵין לוֹ {ד} מִקְרָא מִן הַתּוֹרָה שֶׁהוּא טָמֵא, וַהֲלֹא עֲקִיבָא {ה} תַלְמִידְךָ מֵבִיא לוֹ מִקְרָא מִן הַתּוֹרָה שֶׁהוּא טָמֵא, שֶׁנֶּאֱמַר, כֹּל אֲשֶׁר בְּתוֹכוֹ יִטְמָא:
<b style="color: gray;">רע"ב</b> <b>בו ביום דרש</b>. בל היכי דתנינן בו ביום, ביום שהושיבו את ר' אלעזר בן עזריה לנשיאות שנתרבו התלמידים, שנתנו רשות לכל ליכנס. ומשום דהך דרשה דנטמאה ונטמאה נמי בו ביום נדרשה, נקטינהו לכל הנך הכא: <b>כלי חרס</b>. הוא ראשון, שנטמא מן השרץ שהוא אב. והאוכל שבתובו שני שטמאו הכלי: <b>אינו אומר טמא</b>. כל אשר בתובו טמא. אלא יטמא, למדרש ביה נמי יטמא, שמטמא את אחרים: <b>למד על ככר שני</b>. להכי נקט ככר, לפי שהוא מצוי בתנור: <b>שמטמא את השלישי</b>. ואפילו בחולין. דקרא סתמא כתיב: <b>דור אחר</b>. מן העתידים לבא. שיטהר את השלישי, ואף בתרומה, שאין לו מקרא מן התורה: <b>והרי עקיבא תלמידד מביא לו ראיה מן המקרא שהוא טמא</b>. אף בחולין. ואין הלכה כר''ע, דאין שני עושה שלישי בחולין, אלא בתרומה:
<b style="color: gray;">תוי"ט</b>
{ג} <b>את</b> השלישי. לפי מה שכתב הר''ב בפרק קמא דפסחים מ''ו דאין אוכל מטמא אוכל מן התורה אליבא דר''ע נמי, פירש''י שם דשלישי דהכא היינו משקין: {ד} <b>שאין</b> לו כו'. גמרא. ומאחר דאין לו למה טמא. ומשני, מן חהתורה אין לו, מדין ק''ו יש לו, ודור אחר פריך עליה: {ה} <b>עקיבא</b> כו'. ולא נמנה בין התלמידים החשובים שהיה לו לרבי יותנן בן זכאי שמנאם במשנה ח' פרק ב' דאבות, לפי שלא תלמידו היה אלא תלמיד תלמידו, והוא ר''א בן הורקנוס:
<h3>פרק ה - משנה ג</h3>
בּוֹ בַיּוֹם דָּרַשׁ רַבִּי עֲקִיבָא (במדבר לה) וּמַדֹּתֶם מִחוּץ לָעִיר אֶת פְּאַת קֵדְמָה אַלְפַּיִם. בְּאַמָּה וְגוֹ', וּמִקְרָא אַחֵר אוֹמֵר (שם) מִקִּיר הָעִיר וָחוּצָה אֶלֶף אַמָּה סָבִיב. אִי אֶפְשָׁר לוֹמַר אֶלֶף אַמָּה, שֶׁכְּבָר נֶאֱמַר אַלְפַּיִם אַמָּה, וְאִי אֶפְשָׁר לוֹמַר אַלְפַּיִם אַמָּה, שֶׁכְּבָר נֶאֱמַר. אֶלֶף אַמָּה, הָא כֵיצַד, אֶלֶף אַמָּה מִגְרָשׁ וְאַלְפַיִם אַמָּה תְחוּם שַׁבָּת. רַבִּי אֱלִיעֶזֶר בְּנוֹ שֶׁל רַבִּי יוֹסֵי הַגְּלִילִי אוֹמֵר, אֶלֶף אַמָּה מִגְרָשׁ וְאַלְפַּיִם אַמָּה שָׂדוֹת וּכְרָמִים:
<b style="color: gray;">רע"ב</b> <b>מגרש</b>. רחבה פנויה מזריעה ומאילנות לנוי העיר: ואלפים לא הוזכר לתתם ללויים ולא נאמרו אלא ליציאת תחום שבת: <b>שדות וכרמים</b>. ואלפים סביב נתנו ללוים. מהם הניחו אלף סביב העיר למגרש, והשאר {ו} שדות וכרמים. והלכה כרבי אליעזר בנו של רבי יוסי הגלילי, שתחום אלפים אמה דרבנן {ז}:
<b style="color: gray;">תוי"ט</b>
{ו} <b>ונ''ל</b> משום דתפסת מועט תפסת. כיון דבחד ענינא הוא לר''א. אבל לר''ע דקרא דאלף בשל לוים וקרא דאלפים בשל שבת דתרי עניני נינהו, מקיימין המקראות שניהם כמות שהן: {ז} <b>ש''מ</b> דלר''ע אלפים דאורייתא הן. ועתוי''ט שהניח בצ''ע:
<h3>פרק ה - משנה ד</h3>
בּוֹ בַיּוֹם דָּרַשׁ רַבִּי עֲקִיבָא (שמות טו), אָז יָשִׁיר משֶׁה וּבְנֵי יִשְׂרָאֵל אֶת הַשִׁירָה הַזֹּאת לַה' וַיֹאמְרוּ לֵאמֹר, שֶׁאֵין תַּלְמוּד לוֹמַר לֵאמֹר, וּמַה תַּלְמוּד לוֹמַר לֵאמֹר, מְלַמֵּד שֶׁהָיוּ יִשְׂרָאֵל עוֹנִין אַחֲרָיו שֶׁל משֶׁה עַל כָּל דָּבָר וְדָבָר, כְּקוֹרִין אֶת הַהַלֵּל, לְכָךְ נֶאֱמַר לֵאמֹר. רַבִּי נְחֶמְיָה אוֹמֵר, כְּקוֹרִין אֶת שְׁמַע {ט} וְלֹא כְקוֹרִין {י} אֶת הַהַלֵּל:
<b style="color: gray;">רע"ב</b> <b>שאין ת''ל לאמר</b>. שאין דומה לשאר לאמר שבתורה שהשכינה מדברת למשה לאמר הדבור לישראל, אבל כאן אין לומר כן: <b>כקורין את</b>. ההלל. ראשי פרקים בלבד היו עונים אחריו {ח}:
<b style="color: gray;">תוי"ט</b>
{ח} <b>מסיים</b> בברייתא משה אמר אשירה לה' והן אומרים אשירה לה'. משה אמר כי גאה גאה והן אומרים אשירה לה'. ולישנא דראשי פרקים קשיא, ולכן נ''ל שהשירה מתחלקת לענינים ופרקים ובכל פרק היו עונין אותו ראש פרק. ובהלל פליגי רש''י ותוספ', דלרש''י בראשי פרקים עונים ראשי פרקים ולא יותר, ועל כל דבר חוץ מראשי פרקים עונים הללויה, עד שיגמור את הלל. ולהתוספ' מתחלת הפרק עד סופו עונה ראשו על כל דבר ודבר עד סופו, וכן פרק שני כו': {ט} <b>את</b> שמע. כסופר הפורס על שמע בבהכ''נ. שהוא פותח תחלה והן עונין אחריו. פירש''י וקורין כולן יחד וכך שרתה רוח הקודש על כולם וכוונו יחד את השירה ככתבה. ומפרש בגמרא טעמא דר''נ דדרשינן ויאמרו דאמור כולהו בהדי הדדי. לאמר דפתח משה ברישא: {י} <b>ולא</b> כקורין. נ''ל דלה''ק תו, לאפוקי נמי מדעת שלישית, כקטן המקרא את ההלל, והן עונין אחריו כל מה שהוא אומר, משה אמר אשירה לה' והן אומרים אשירה לה' כו'. להכי אמר כו' דאפילו כקריאה זו נמי לא:
<h3>פרק ה - משנה ה</h3>
בּוֹ בַיּוֹם דָּרַשׁ רַבִּי יְהוֹשֻׁעַ בֶּן הֻרְקָנוֹס, לֹא עָבַד אִיּוֹב אֶת הַקָּדוֹשׁ בָּרוּךְ הוּא אֶלָּא מֵאַהֲבָה, שֶׁנֶּאֱמַר (איוב יג) הֵן יִקְטְלֵנִי לוֹ אֲיַחֵל. וַעֲדַיִן הַדָּבָר שָׁקוּל, לוֹ אֲנִי מְצַפֶּה אוֹ אֵינִי מְצַפֶּה, תַּלְמוּד לוֹמַר (שם כז) עַד אֶגְוָע לֹא אָסִיר תֻּמָּתִי מִמֶּנִּי, מְלַמֵד שֶׁמֵּאַהֲבָה עָשָׂה. אָמַר רַבִּי יְהוֹשֻׁעַ, מִי יְגַלֶּה עָפָר מֵעֵינֶיךְ, רַבָּן יוֹחָנָן בֶּן זַכַּאי, שֶׁהָיִיתָ דוֹרֵשׁ כָּל יָמֶיךָ שֶׁלֹּא עָבַד אִיּוֹב אֶת הַמָּקוֹם אֶלָּא מִיִּרְאָה, שֶׁנֶּאֱמַר (שם א) אִישׁ תָּם וְיָשָׁר יְרֵא אֱלֹהִים וְסָר מֵרָע, וַהֲלֹא יְהוֹשֻׁעַ תַּלְמִיד תַּלְמִידְךָ לִמֵּד שֶׁמֵּאַהֲבָה עָשָׂה:
<b style="color: gray;">רע"ב</b> <b>מאהבה</b>. שאהב את המקום: <b>שקול</b>. משקלו שוה אינו מכריע לכאן ולכאן. יש לו הכתוב בוי''ו ומשמעותו כאילו היה לא באל''ף. ויש לא באל''ף ומשמעותו כאילו כתוב בוי''ו {יא}. הן יקטלני, הלא הוא הורגני לא איחל לו עוד. או לו אני מיחל: <b>מיראה</b>. מדאגת פורענות שלא תבא עליו: <b>ירא אלהים</b>. ולא אוהב אלהים:
<b style="color: gray;">תוי"ט</b>
{יא} <b>וכ''כ</b> הר''מ. ובגמרא לא מייתי אלא בכל צרתם לא צר (ישעיה ס''ג) דכתיב באל''ף כו' (שם) ומלאך פניו הושיעם, אלא דמשמע הכי ומשמע הכי:
<h2>פרק ו</h2>
<h3>פרק ו - משנה א</h3>
מִי שֶׁקִּנֵּא לְאִשְׁתּוֹ וְנִסְתְּרָה, אֲפִלּוּ שָׁמַע מֵעוֹף {א} הַפּוֹרֵחַ, יוֹצִיא וְיִתֵּן כְּתֻבָּה, דִּבְרֵי רַבִּי אֱלִיעֶזֶר. רַבִּי יְהוֹשֻׁעַ אוֹמֵר, עַד שֶׁיִּשְׂאוּ {ב} וְיִתְּנוּ בָהּ מוֹזְרוֹת בַּלְּבָנָה:
<b style="color: gray;">רע"ב</b> <b>מי שקינא לאשתו ונסתרה אפילו שמע מעוף הפורח</b>. שנסתרה: <b>יוציא ויתן כתובה</b>. ר' אליעזר לטעמיה דאמר בפ''ק סתירה לא בעיא עדות ואפילו עבד ואפילו שפחה נאמנים דהיינו נמי כעוף הפורח, דאתקש סתירה לטומאה דכולהו מהימני בה, הלכך נאסרה עליו. ואם אינו רוצה להשקותה יוציא ויתן כתובה: <b>רבי יהושע אומר עד שישאו ויתנו בה מוזרות בלבנה</b>. נשים הטוות לאור הלבנה {ג}. רבי יהושע לטעמיה דאמר משקה על פי שנים. מיהו משישאו ויתנו בה מוזרות בלבנה בפריצותה מכוער הדבר ותצא, דהא אפילו מיא תו לא בדקי לה כדתניא בפ''ק, וטהורה היא, ולא שישאו ויתנו בה מוזרות בלבנה. והלכה כרבי יהושע:
<b style="color: gray;">תוי"ט</b>
{א} <b>מעוף</b>. אפילו שיש לו ראיה מצפצוף העוף. ר''מ: {ב} <b>עד</b> שישאו כו'. כלומר משום סתירה שאין בה ב' עדים אינה נאסרת עליו. רש''י: {ג} <b>שהואיל</b> וטוות בלילה הנה מפחד בלילות מתקבצות לטוות בקבוץ ומשיחות ביחד:
<h3>פרק ו - משנה ב</h3>
אָמַר עֵד אֶחָד אֲנִי רְאִיתִיהָ שֶׁנִּטְמֵאת, לֹא הָיְתָה שׁוֹתָה. וְלֹא עוֹד אֶלָּא אֲפִלּוּ עֶבֶד, אֲפִלּוּ שִׁפְחָה, הֲרֵי אֵלּוּ נֶאֱמָנִין אַף לְפָסְלָהּ מִכְּתֻבָּתָהּ. חֲמוֹתָהּ וּבַת חֲמוֹתָהּ וְצָרָתָהּ וִיבִמְתָהּ וּבַת בַּעְלָהּ, הֲרֵי אֵלּוּ נֶאֱמָנוֹת, וְלֹא לְפָסְלָהּ מִכְּתֻבָּתָהּ, אֶלָּא שֶׁלֹּא תִשְׁתֶּה:
<b style="color: gray;">רע"ב</b> <b>אני ראיתיה שנטמאת</b>. באותה סתירה, שהיא ע''פ עדים לר' יהושע, או ע''פ עוף הפורח לר' אליעזר: <b>לא היתה שותה</b>. דעד אחד נאמן בה אף להפסידה כתובתה שרגלים לדבר {ד}: <b>אף לפסלה מכתובתה</b>. שלא תשתה ולא תטול כתובתה: <b>יבמתה</b>. אשת אחי בעלה: <b>ובת בעלה</b>. מאשה אחרת: <b>הרי אלו נאמנות</b>. לעדות זו, אע''פ שהן פסולות לכל שאר עדות שהוא לרעתה, לפי שהתורה האמינה כל עדות שיש בה. ומיהו לא לפסלה מכתובתה, הואיל ושונאות אותה, אלא שלא תשתה:
<b style="color: gray;">תוי"ט</b>
{ד} <b>בגמרא</b>. תנא דבי ר' ישמעאל, מפני טה האמינה תורה עד אחד בסוטה, שרגלים לדבר שהרי קינא לה ונסתרה. ועד אחד מעידה שהיא טמאה:
<h3>פרק ו - משנה ג</h3>
שֶׁהָיָה בַדִּין, וּמָה אִם עֵדוּת רִאשׁוֹנָה שֶׁאֵין אוֹסְרַתָּה אִסּוּר עוֹלָם, אֵינָה מִתְקַיֶּמֶת בְּפָחוּת מִשְּׁנַיִם. עֵדוּת אַחֲרוֹנָה שֶׁאוֹסְרַתָּה אִסּוּר עוֹלָם, אֵינוֹ דִין שֶׁלֹּא תִתְקַיֵּם בְּפָחוּת מִשְּׁנַיִם, תַּלְמוּד לוֹמַר וְעֵד אֵין בָּהּ, כָּל עֵדוּת שֶׁיֶּשׁ בָּהּ. קַל וָחֹמֶר. לְעֵדוּת הָרִאשׁוֹנָה מֵעַתָּה, וּמָה אִם עֵדוּת אַחֲרוֹנָה {ו} שֶׁאוֹסְרַתָּה אִסּוּר עוֹלָם, הֲרֵי הִיא מִתְקַיֶּמֶת בְּעֵד אֶחָד. עֵדוּת הָרִאשׁוֹנָה שֶׁאֵין אוֹסְרַתָּה אִסּוּר עוֹלָם, אֵינוֹ דִין שֶׁתִּתְקַיֵּם בְּעֵד אֶחָד, תַּלְמוּד לוֹמַר (דברים כד) כִּי מָצָא בָהּ עֶרְוַת דָּבָר, וּלְהַלָּן הוּא אוֹמֵר (שם יט), עַל פִּי שְׁנַיִם עֵדִים יָקוּם דָּבָר, מַה לְּהַלָּן עַל פִּי שְׁנַיִם עֵדִים, אַף כָּאן עַל פִּי שְׁנַיִם עֵדִים:
<b style="color: gray;">רע"ב</b> <b>שהיה בדין</b>. שלא יהא נאמן בה עד אחד, אם לא מגזירת הכתוב: עדות הראשונה: <b>סתירה שאין אוסרתה איסור עולם</b>. אלא עד שתשתה: <b>אינה מתקיימת בפחות משנים</b>. כדבעינן למימר מגזירה שוה, ור' יהושע היא: <b>עדות האחרונה</b>. טומאה: <b>כל עדות שיש בה</b>. נאמן בה דכתיב ועד אין בה, וכל עד האמור בתורה סתם אינו אלא שנים, מדאיצטריך קרא לומר (דברים יט) לא יקום עד אחד באיש, שמע מינה דעד שנים במשמע, עד שיפרוט לך הכתוב אחד. והכי קאמר קרא תרי לית בה אלא חד, וקאמר והיא לא נתפסה לאוסרה {ה}, אלמא עד אחד מהימן:
<b style="color: gray;">תוי"ט</b>
{ה} <b>וכן</b> לשון רש''י. ובגמרא, אסורה. וכלומר קרא דקאמר והיא לא נתפשה לומר דאלו הוה בה עד אחד והיא לא נתפשה היתה אסורה: {ו} <b>ומה</b> כו' תימא דהוי מצי למיפרך התם איכא רגלים. לדבר ולפי מה שכתבתי בריש פרק קמא דאיתקיש סתירה לטומאה יש לומר דאהא סמיך:
<h3>פרק ו - משנה ד</h3>
עֵד אוֹמֵר נִטְמֵאת וְעֵד אוֹמֵר לֹא נִטְמֵאת, אִשָּׁה אוֹמֶרֶת נִטְמֵאת וְאִשָּׁה אוֹמֶרֶת לֹא נִטְמֵאת, הָיְתָה שׁוֹתָה. אֶחָד אוֹמֵר נִטְמֵאת וּשְׁנַיִם אוֹמְרִים לֹא נִטְמֵאת, הָיְתָה שׁוֹתָה. שְׁנַיִם אוֹמְרִים נִטְמֵאת וְאֶחָד אוֹמֵר לֹא נִטְמֵאת, לֹא הָיְתָה שׁוֹתָה:
<b style="color: gray;">רע"ב</b> <b>עד אומר נטמאת ועד אומר לא נטמאת</b>. אוקי חד להדי חד, והרי היא בספיקה ושותה. ודוקא בי אתו בהדי הדדי, אבל בזה אחר זה, כשאמר הראשון נטמאת, הוי מהימן כבתרי {ז}. והשני האומר לא נטמאת הוי ליה חד, ואין דבריו של אחד במקום שנים: <b>ושנים אומרים לא נטמאת</b>. כלומר לא נטמאת בפניך, שכשבאת ומצאת שנסתרו יחד גם אנו היינו עמך ובפנינו לא נטמאת {ח}, הרי נסתלק העד ובטלו דבריו מפני השנים, והרי היא בספיקה אם נטמאת קודם שבאו אלו ומצאום, ולפיכך שותה. ואשמועינן תנא בהני תרי בבי דמתניתין דבפסולי עדות הלך אחר רוב דעות {ט} בין לקולא בין לחומרא כלומר בין להשקותה בין שלא להשקותה:
<b style="color: gray;">תוי"ט</b>
{ז} <b>ונראה</b> לפרש בזה אחר זה שקבלו עדות הראשון והורו על פי עדותו. תוספ': {ח} <b>אבל</b> ביבמות פרק ט''ו לא פירש כן. משום דכשאומרים לא מת מכחישים אותו, אבל הכא אפשר שנטמאה קודם שבאו. והיה יכול לפרש שאומרים עמנו היית במקום אחר, ובדיש עידי סתירה, ומיהו אתיא במכל שכן דהא כשמעידין כך מזימין הראשון ופשיטא דמהימנו מדין מזימין שהאמינם התורה אפילו לגבי שנים: {ט} <b>דפסולי</b> עדות איירינן כדמוקים בגמרא. דאלת''ה פשיטא דאין עד אחד במקום שנים. וכתב ב''י דאע''ג דחד דמעיקרא משוינן ליה כתרי, הוי תרי ותרי ושותה. ופירש רש''י וכי מוקמינן בפסולי עדות בין בבת אחת בין בזא''ז. ועל כרחך בזה אחר זה איצטריך לאשמעינן, דאי בבת אחת מאי הלך אחר רוב דעות איכא, בחר וחד נמי היתה שותה. ע''כ:
<h2>פרק ז</h2>
<h3>פרק ז - משנה א</h3>
אֵלּוּ נֶאֱמָרִין בְּכָל לָשׁוֹן, פָּרָשַׁת סוֹטָה, וִדּוּי מַעֲשֵׂר, קְרִיאַת שְׁמַע, וּתְפִלָּה {ה}, וּבִרְכַּת הַמָּזוֹן, וּשְׁבוּעַת הָעֵדוּת, וּשְׁבוּעַת הַפִּקָּדוֹן:
<b style="color: gray;">רע"ב</b> <b>אלו נאמרין</b>. פרשת סוטה. דכתיב {א} (במדבר ה') ואמר אל האשה בכל לשון שהוא אומר {ב}: <b>וידוי מעשר</b>. בערתי הקדש מן הבית כו', אומו. בכל לשון שירצה, דכתיב (דברים כ''ו) ואמרת לפני ה' אלהיך, בכל לשון שאתה אומר {ג}: <b>קריאת שמע</b>. דכתיב (שס ו') שמע ישראל, בכל לשון שאתה שומע {ד}: <b>ותפלה</b>. צבור שמתפללין, מתפללין בכל לשון. אבל יחיד אינו מתפלל אלא בלשון הקודש {ו}: <b>וברכת המזון</b>. דכתיב (שם ח') וברכת, בכל לשון שאתה מברך {ז}: <b>ושבועת העדות ושבועת הפקדון</b>. בכל לשון שהשביעום ולא הודו, חייבין. שבועת העדות ילפינן לה דכתיב בה (ויקרא ה') ושמעה קול אלה {ח}, בכל לשון שאתה שומע. ושבועת הפקדון גמר תחטא תחטא {ט} משבועת העדות:
<b style="color: gray;">תוי"ט</b>
{א} <b>דאי</b> לאו קרא הוה אמינא נילף בק''ו מיבמה דבלשון הקודש. רש''י: {ב} <b>ורש''י</b> כתב דהכי גרסינן, ואמר אל האשה בכל לשון שהיא שומעת, אל האשה משמע דברים הנכנסין בלבה שתהא מכרת בלשון: ועתוי''ט: {ג} <b>ויליף</b> אמירה מסוטה. גמרא. ואתי שפיר לגירסת רש''י, דאל''כ מאי אולמיה דהאי מהאי: {ד} <b>ואיצטריך</b> לאפוקי מרבי דאמר בגמרא והיו ככתבם כו'. גמרא: {ה} <b>ותפלה</b>. גמרא רחמי הוא כל דבעי מצלי. פירש''י דהא רחמי נינהו וההוא לישנא דידע לכווין לצלי: {ו} <b>דאמר</b> ר' יוחנן כל השואל צרכיו בלשון ארמי אין מלאכי השרת נזקקין לו. פירש''י יחיד צריך שיסייעוהו מלאכי השרת, צבור לא צריכי להו, דכתיב הן אל כביר לא ימאס, אינו מואס בתפלתן של רבים. ומשמע להר''ב דכ''ש שאר לשונות דלא, דהא ארמי קרוב ללה''ק הוא. ועתוי''ט דלגירסא שלנו צ''ל דתני ושייר (אע''פ שתני אלו) הלל וקדוש וברכת הפירות והמצות: {ז} <b>ולא</b> ילפינן מברכות הר גריזים כדילפינן מניה ברכת כהנים, להכי כתיב וברכת את ה' כלומר מאחר שהברכה והשבח כלפי השכינה תוכל לברך בכל לשון שתרצה, ומסתמא בלשון שאתה מכיר שתתן שבח להקב''ה בלב שלם להנאתך: {ח} <b>מדלא</b> כתיב והשביעו באלה. ואי לאו קרא הוה אמינא נילף קול קול ממשה כדלקמן מ''ג. תוספ': {ט} <b>אגב</b> דילפינן בשבועות ג''ש זו לענין אחר נקט לה נמי הכא. דמהיכי תיתי דנבעי בלה''ק. תוספ':
<h3>פרק ז - משנה ב</h3>
וְאֵלּוּ נֶאֱמָרִין בִּלְשׁוֹן הַקֹּדֶשׁ, מִקְרָא בִכּוּרִים, וַחֲלִיצָה, בְּרָכוֹת וּקְלָלוֹת, בִּרְכַּת כֹּהֲנִים, וּבִרְכַּת כֹּהֵן גָּדוֹל, וּפָרָשַׁת הַמֶּלֶךְ, וּפָרָשַׁת עֶגְלָה עֲרוּפָה, וּמְשׁוּחַ מִלְחָמָה בְּשָׁעָה שֶׁהוּא מְדַבֵּר אֶל הָעָם:
<b style="color: gray;">רע"ב</b> <b>מקרא בכורים</b>. שהיה קורא מארמי אובד אבי (דברים כ''ו) עד סוף הפרשה: <b>וחליצת יבמה</b>. היא אומרת (שם כ''ה) מאן יבמי להקים לאחיו שם בישראל לא אבה יבמי, והוא אומר לה חפצתי לקחתה, ואחר החליצה אומרת ככה יעשה לאיש: <b>ברכות וקללות</b>. שאמרו ישראל בהר גריזים ובהר עיבל: <b>ברכת כהנים</b>. נשיאת כפים: <b>ברכות כהן גדול</b>. ביום הכיפורים אחר עבודת היום שלפני ולפנים הוא קורא את הפרשה בתורה ומברך שמנה ברכות המפורשות במתניתין: <b>ופרשת המלר</b>. היא פרשת הקהל, כדמפרש בסוף פרקין: <b>ופרשת עגלה ערופה</b>. (שם כ''א) ידינו לא שפכו את הדם הזה, כפר לעמך ישראל וגו': <b>פרשת משוח מלחמה</b>. (שם כ') והיה כקרבכם וגו' שמע ישראל אתם קרבים היום וגו':
<b style="color: gray;">תוי"ט</b> <b>.אין</b> פירוש למשנה זו
<h3>פרק ז - משנה ג</h3>
מִקְרָא בִכּוּרִים כֵּיצַד, (דברים כו) וְעָנִיתָ וְאָמַרְתָּ לִפְנֵי ה' אֱלֹהֶיךָ, וּלְהַלָּן הוּא אוֹמֵר (שם כז) וְעָנוּ הַלְוִיִּם וְאָמְרוּ, מָה עֲנִיָּה הָאֲמוּרָה לְהַלָּן בִּלְשׁוֹן הַקֹּדֶשׁ, אַף כָּאן בִּלְשׁוֹן הַקֹּדֶשׁ:
<b style="color: gray;">רע"ב</b> <b>כיצד</b>. כמו מנין {י}: <b>ולהלן הוא אומר</b>. בברכות וקללות של הר גריזים: <b>מה עניה האמורה להלן בלשון הקודש</b>. דכתיב (שט כ''ז) ואמרו אל כל איש ישראל קול רם, וכתיב התם {יא} (שמות י''ט) והאלהים יעננו בקול, מה להלן בלשון הקודש אף כאן בלשון הקודש:
<b style="color: gray;">תוי"ט</b>
{י} ואיידי דמשנה ה' ולהלן, תני נמי הכא כיצד: {יא} <b>במתן</b> תורה. ובלה''ק נתנה. רש''י. ולא יליף קול קול משבועת העדות, דעניה וקול יליף. תוספ':
<h3>פרק ז - משנה ד</h3>
חֲלִיצָה כֵּיצַד, (שם כה) וְעָנְתָה וְאָמְרָה, וּלְהַלָּן הוּא אוֹמֵר וְעָנוּ הַלְוִיִּם וְאָמְרוּ, מָה עֲנִיָּה הָאֲמוּרָה לְהַלָּן בִּלְשׁוֹן הַקֹּדֶשׁ, אַף כָּאן בִּלְשׁוֹן הַקֹּדֶשׁ. רַבִּי יְהוּדָה אוֹמֵר, וְעָנְתָה וְאָמְרָה כָּכָה, עַד שֶׁתֹּאמַר בַּלָּשׁוֹן הַזֶּה {יב}:
<b style="color: gray;">רע"ב</b> <b>וענתה ואמרה ככה</b>. אינו צריך ללמדה בגזרה שוה שמעצמה היא למדה. וענתה ואמרה ככה כלשון הזה תאמר:
<b style="color: gray;">תוי"ט</b>
{יב} <b>עד</b> כו'. והא דבמשנה ג' פי''ב דיבמות קריאה אינה מעכבת בין לר''א בין לר''ע ואם קרא בלשון חול מעכב. כתבו התוספ' די''ל דס''ל דקריאה מעכבת וקסבר לא נחלקו ר''ע ור''א בדבר זה. ועתוי''ט:
<h3>פרק ז - משנה ה</h3>
בְּרָכוֹת וּקְלָלוֹת כֵּיצַד, כֵּיוָן שֶׁעָבְרוּ יִשְׂרָאֵל אֶת הַיַּרְדֵּן וּבָאוּ אֶל הַר גְּרִיזִּים וְאֶל הַר עֵיבָל שֶׁבְּשׁוֹמְרוֹן שֶׁבְּצַד שְׁכֶם שֶׁבְּאֵצֶל אֵלוֹנֵי מוֹרֶה, שֶׁנֶּאֱמַר (שם יא) הֲלֹא הֵמָּה בְּעֵבֶר הַיַּרְדֵּן וְגוֹ', וּלְהַלָּן הוּא אוֹמֵר (בראשית יב) וַיַּעֲבֹר אַבְרָם בָּאָרֶץ עַד מְקוֹם שְׁכֶם עַד אֵלוֹן מוֹרֶה, מָה אֵלוֹן מוֹרֶה הָאָמוּר לְהַלָּן שְׁכֶם, אַף אֵלוֹן מוֹרֶה הָאָמוּר כָּאן שְׁכֶם, שִׁשָּׁה שְׁבָטִים עָלוּ לְרֹאשׁ הַר גְּרִזִּים וְשִׁשָּׁה שְׁבָטִים עָלוּ לְרֹאשׁ הַר עֵיבָל, וְהַכֹּהֲנִים וְהַלְוִיִּם וְהָאָרוֹן עוֹמְדִים לְמַטָּה בָאֶמְצַע, הַכֹּהֲנִים מַקִּיפִין אֶת הָאָרוֹן, וְהַלְוִיִּים אֶת הַכֹּהֲנִים, וְכָל יִשְׂרָאֵל מִכָּאן וּמִכָּאן, שֶׁנֶּאֱמַר (יהושע ח) וְכָל יִשְׂרָאֵל וּזְקֵנָיו וְשֹׁטְרָיו וְשֹׁפְטָיו עֹמְדִים מִזֶּה וּמִזֶּה לָאָרוֹן וְגוֹ' {יג}. הָפְכוּ פְנֵיהֶם כְּלַפֵּי הַר גְּרִזִּים וּפָתְחוּ בַבְּרָכָה {יד}, בָּרוּךְ הָאִישׁ אֲשֶׁר לֹא יַעֲשֶׂה פֶסֶל וּמַסֵּכָה, וְאֵלּוּ וָאֵלּוּ {טו} עוֹנִין אָמֵן. הָפְכוּ פְנֵיהֶם כְּלַפֵי הַר עֵיבָל וּפָתְחוּ בַקְּלָלָה {טז}, (דברים כז) אָרוּר הָאִישׁ אֲשֶׁר יַעֲשֶׂה פֶסֶל וּמַסֵּכָה, וְאֵלּוּ וָאֵלּוּ עוֹנִין אָמֵן, עַד שֶׁגוֹמְרִין בְּרָכוֹת וּקְלָלוֹת. וְאַחַר כָּךְ הֵבִיאוּ אֶת הָאֲבָנִים וּבָנוּ אֶת הַמִּזְבֵּחַ וְסָדוּהוּ בַּסִּיד, וְכָתְבוּ עָלָיו אֶת כָּל דִּבְרֵי הַתּוֹרָה בְּשִׁבְעִים לָשׁוֹן {יז}, שֶׁנֶּאֱמַר (שם) בַּאֵר הֵיטֵב {יט}, וְנָטְלוּ {כ} אֶת הָאֲבָנִים וּבָאוּ וְלָנוּ בִּמְקוֹמָן:
<b style="color: gray;">רע"ב</b> <b>שבשומרון</b>. אצל שומרון: <b>מכאן ומכאן</b>. על ההרים: <b>בשבעים לשון</b>. בבתב של שבעים אומות {יח}, וכל הרוצה ללמדה יבא וילמוד. שלא יהיה פתחון פה לאומות לומר לא היה לנו מהיכן ללמוד: <b>את האבנים</b>. סתרו את המזבח לאחר שהעלו העולות והשלמים {כא}: <b>ולנו במקומן</b>. בבית מלונם בגלגל, ושם הקימו את האבנים:
<b style="color: gray;">תוי"ט</b>
{יג} <b>וגו'</b>. וסיפא דקרא, נגד הכהנים והלוים: {יד} <b>בברכה</b>. כל הארורים היו אומרים תחלה בלשון ברכה. רש''י. ובגמרא מפיק לה מקרא: {טו} <b>אלו</b> ואלו. שבהר גריזים ובהר עיבל. והא דכתיב ואלה יעמדו לברך לא שהיו השבטים מברכין ומקללין, אלא הלוים העומדים בין שני ההרים הופכין פניהם להר גריזים בברכה ולהר עיבל בקללה רש''י. שנאמר וענו הלוים ואמרו: {טז} <b>ופתחו</b> כו'. בגמרא שם, יכול יהיו כל הברכות קודמות לקללות. ת''ל ברכה וקללה ברכה אחת קודמת לקללה ואין כל הברכות קודמות לקללות ולהקיש ברכה לקללה. ששניהם בלוים. ובקול רם ובלה''ק ובכלל ופרט ואלו ואלו עונין אמן: {יז} <b>בשבעים</b> לשון. כתב רבינו בחיי וכתבת עליהן את כל דברי התורה הזאת זה יורה שכל התורה כולה כתובה עליהן. וכ''כ הר''מ שכל התורה היתה כתובה מבראשית עד לעיני כל ישראל בתגיה וזיוניה, ומשם נעתקו. ודרך נס היה בלא ספק למלאות שבעים לשון בכל התורה על י''ב אבנים וכתיבתם ביום אחד. ועתוי''ט: {יח} <b>כלומר</b> בכתב ולשון: {יט} <b>היטב</b>. דאל''כ באר היטב' למה לי. וי''מ תיבת היטב עולה שבעים כזה ה' ה''י הי''ט היט''ב (וכ''ה גירסא הנכונה): {כ} <b>ונטלו</b> כו'. ובירושלמי. עוד הוא מעשה נסים נתן הקב''ה בינה בלב כל אומה ואומה והשיאו את התורה שהיתה כתובה בשבעים לשון: {כא} <b>כדכתיב</b> והעלית עליו עולות רש''י. וכתיב וזבחת שלמים וק''ל דעדיפא הו''ל לפרש דאף הכתיבה היתה אחר הקרבנות שכן סדרן הכתוב:
<h3>פרק ז - משנה ו</h3>
בִּרְכַּת כֹּהֲנִים {כב} כֵּיצַד, בַּמְּדִינָה אוֹמְרִים אוֹתָהּ שָׁלשׁ בְּרָכוֹת, וּבַמִּקְדָּשׁ בְּרָכָה אֶחָת. בַּמִּקְדָּשׁ אוֹמֵר אֶת הַשֵּׁם כִּכְתָבוֹ, וּבַמְּדִינָה בְכִנּוּיוֹ. בַּמְּדִינָה כֹּהֲנִים נוֹשְׂאִים אֶת יְדֵיהֶן כְּנֶגֶד כִּתְפֵיהֶן, וּבַמִּקְדָּשׁ עַל גַּבֵּי רָאשֵׁיהֶן, חוּץ מִכֹּהֵן גָּדוֹל שֶׁאֵינוֹ מַגְבִּיהַּ אֶת יָדָיו לְמַעְלָה מִן הַצִּיץ. רַבִּי יְהוּדָה אוֹמֵר, אַף כֹּהֵן גָּדוֹל מַגְבִּיהַּ יָדָיו לְמַעְלָה מִן הַצִּיץ, שֶׁנֶּאֱמַר (ויקרא ט) וַיִּשָּׂא {כו} אַהֲרֹן אֶת יָדָיו אֶל הָעָם וַיְבָרְכֵם:
<b style="color: gray;">רע"ב</b> <b>במדינה אומר אותה שלש ברכות</b>. שמפסיקין הכהנים בין פסוק לפסוק, ועונים הצבור אמן: <b>ובמקדש ברכה אחת</b>. לפי שאין עונים אמן במקדש ואין כאן שום הפסק {כג}: <b>ככתבה</b>. ביו''ד ה''א: <b>בכנויו</b>. באל''ף דל''ת. שאין מזכירין השם בכתבו אלא במקדש בלבד, שנאמר (שמות כ') בבל המקום אשר אזכיר את שמי אבוא אליך וברכתיך, סרס המקרא ודרשהו, בכל המקום אשר אבוא אליך וברכתיך, דהיינו במקדש, שם אזכיר את שמי: <b>כנגד כתפיהן</b>. מפני שצריך נשיאת כפים {כד}, דכתיב וישא אהרן את ידיו אל העם ויברכם, וכתיב (דברים י''ח) הוא ובניו כל הימים {כה}, מה הוא בנשיאות בפים אף בניו בנשיאת כפים כל הימים: <b>ובמקדש</b>. שמברכים את העם בשם המפורש ושכינה למעלה מקשרי אצבעותיהם, מגביהים ידיהם למעלה מראשיהם: <b>שאין מגביה ידיו למעלה מן הציץ</b>. מפני שהשם כתוב בו. ואין הלכה כר' יהודה:
<b style="color: gray;">תוי"ט</b>
{כב} <b>ב''כ</b>. ותימא דלא פירש מנלן בלשון הקודש. ובברייתא, כה תברכו, בלשון הקודש, נאמר כאן תברכו ונאמר להלן אלה יעמדו לברך את העם. ועתוי''ט: {כג} <b>תימא</b> והלא עונין בשכמל''ו כשהיו שומעין את השם, כדתנן מ''ח פ''ג דיומא, וזה היה הפסק גדול מענית אמן, ושמא היו עונין בשכמל''ו לאלתר כשהיו שומעין השם הנכבד והנורא ולא היו ממתינין עד סוף הפסוק. ולפי שלא היו מפסיקין בין פסוק לפסוק חשיב להו ברכה אחת. אבל בין ברכה לברכה לא היו עונין בשכמל''ו דלא היו עונין רק כשהמברך היה אומר ברוך ה' אלהי כו': {כד} <b>ומיהו</b> נשיאת כפים הגבהה בעלמא במשמע: {כה} <b>ובא</b> ושרת (דברים י''ח) אתקיש ברכה לשירות דכתיב (שם י) לשרתו ולברך בשמו: {כו} <b>וישא</b>. נ''ל דלאו ר''י אמרה, דאי הכי לדידיה בגבולין נמי לבעי נשיאות כפים למעלה מראשיהן אלא ארישא מהדר ג''כ מנלן שנאמר וישא:
<h3>פרק ז - משנה ז</h3>
בִּרְכוֹת {כז} כֹּהֵן גָּדוֹל כֵּיצַד, חַזַּן הַכְּנֶסֶת נוֹטֵל סֵפֶר תּוֹרָה וְנוֹתְנָהּ לְרֹאשׁ הַכְּנֶסֶת, וְרֹאשׁ הַכְּנֶסֶת נוֹתְנָהּ לַסְּגָן, וְהַסְּגָן נוֹתְנָהּ לְכֹהֵן גָּדוֹל, וְכֹהֵן גָּדוֹל עוֹמֵד וּמְקַבֵּל וְקוֹרֵא עוֹמֵד, וְקוֹרֵא (שם טז) אַחֲרֵי מוֹת, (שם כג) וְאַךְ בֶּעָשׂוֹר. וְגוֹלֵל אֶת הַתּוֹרָה וּמַנִּיחָהּ בְּחֵיקוֹ וְאוֹמֵר, יוֹתֵר מִמַּה שֶּׁקָּרִיתִי לִפְנֵיכֶם כָּתוּב כָּאן. (במדבר כח) וּבֶעָשׂוֹר שֶׁבְּחוּמַשׁ הַפְּקוּדִים קוֹרֵא עַל פֶּה, וּמְבָרֵךְ עָלֶיהָ שְׁמוֹנֶה בְרָכוֹת, עַל הַתּוֹרָה, וְעַל הָעֲבוֹדָה, וְעַל הַהוֹדָיָה, וְעַל מְחִילַת הֶעָוֹן, וְעַל הַמִּקְדָּשׁ, וְעַל יִשְׂרָאֵל {כח}, וְעַל הַכֹּהֲנִים, וְעַל שְׁאָר הַתְּפִלָּה:
<b style="color: gray;">רע"ב</b> <b>ברכות כהן גדול</b>. ביוה''ב, לאחר שכלתה עבודת היום קורא בתורה ומברך שמונה ברכות: <b>חזן הכנסת</b>. שמש הכנסת שטורח עסקי הבנסת עליו להכניס ולהוציא להפשיט את התיבה ולהכין [הכל]: <b>ראש הכנסת</b>. על פיו נחתכין דברי הכנסת, מי יפרוס על שמע, מי יפטיר בנביא, מי ירד לפני התיבה: <b>סגן</b>. המוכן תחת כהן גדול. שאם יארע בו פסול ישמש תחתיו: <b>והסגן לכהן גדול</b>. וכולן משום כבודו של כהן גדול, דכתיב (משלי י''ד) ברוב עם הדרת מלך: <b>וכהן גדול עומד ומקבל</b>. מבלל דיושב היה, שמע מינה בעזרת נשים היה קורא. דאי בעזרת ישראל קיי''ל אין ישיבה בעזרה אלא למלכי בית דוד בלבד: <b>וקורא אחרי מות</b>. שהוא מסדר יום הכיפורים: <b>ואד בעשור</b>. שבפרשת שור או כשב, דסמוכה היא לפרשת אחרי מות ויבול לגלול ספר תורה לשם בעוד שהמתורגמן מתרגם פסוק אחרון של פרשת אחרי מות, ואין כאן שהות כדי שיפסיק המתורגמן: <b>וגולל את התורה</b>. ואע''פ שעדיין לא קרא בעשור של חומש הפקודים, יקרא אותה על פה ולא יגלול ס''ת לשם מפני שהוא רחוק ויש שהות שיפסיק התורגמן ואיכא גנאי לצבור. ולקרות בב' ס''ת א''א, לפי שאין אדם אחד קורא בשני ספרי תורה בצבור, משום פגמו של ספר תורה הראשון: <b>יותר ממה שקריתי לפניכם</b>. מה שאני עתיד לקרות עוד על פה, אל תאמרו שחסר מן הספר הזה לכך איני גוללו שם. וכל כך למה, שלא להוציא לעז על ס''ת: <b>על התורה</b>. ברכה שלאחריה: <b>ועל העבודה</b>. רצה ה' אלהינו: <b>ועל ההודאה</b>. מודים אנחנו לך. ועל מחילת עון. אתה בחרתנו, שחותם בה מלך מוחל וסולח לעונותינו: <b>ועל המקדש</b>. שתשרה שכינה בבית המקדש, וחותם בה בא''י שוכן בציון: <b>ועל שיקובל הכהנים</b>. קרבנותיהם ברצון. וחותם בה מקדש הכהנים: <b>ועל שאר התפלה</b>. שיהו ישראל נושעין מאויביהם. וחותם בה עמך ישראל צריכים ישועה בא''י שומע תפלה:
<b style="color: gray;">תוי"ט</b>
{כז} <b>ברכות</b> כהן גדול. לא אתפרש מנלן דאין נאמרין אלא בלה''ק ולפיכך נראה בעיני דאע''ג דקאמר ברכת כהן גדול לא קפיד אברכות עצמן אלא על הקריאה מה שהוא קורא בתורה שלא תהא אלא בלה''ק וע''ז א''צ ראיה כלל. דכיון שהוא בס''ת והיא אינה כתובה אלא בלה''ק וקיימא לן נמי דברים שבכתב אי אתה רשאי לאומרו על פה מבואר כשהיה קורא, בלשון הקודש היה קורא. וראיה מהר''מ בחבורו כו': {כח} <b>ועל</b> ישראל. פירש''י מתפלל על ישראל וחותם ברוך הבוחר בעמו ישראל:
<h3>פרק ז - משנה ח</h3>
פָּרָשַׁת הַמֶּלֶךְ {כט} כֵּיצַד, מוֹצָאֵי יוֹם טוֹב הָרִאשׁוֹן שֶׁל חָג, בַּשְּׁמִינִי {לא} בְּמוֹצָאֵי שְׁבִיעִית, עוֹשִׂין לוֹ בִּימָה {לב} שֶׁל עֵץ בָּעֲזָרָה, וְהוּא יוֹשֵׁב עָלֶיהָ, שֶׁנֶּאֱמַר (דברים לא) מִקֵּץ שֶׁבַע שָׁנִים בְּמֹעֵד וְגוֹ'. חַזַּן הַכְּנֶסֶת נוֹטֵל סֵפֶּר תּוֹרָה וְנוֹתְנָהּ לְרֹאשׁ הַכְּנֶסֶת, וְרֹאשׁ הַכְּנֶסֶת נוֹתְנָהּ לַסְּגָן, וְהַסְּגָן נוֹתְנָהּ לְכֹהֵן גָּדוֹל, וְכֹהֵן גָּדוֹל נוֹתְנָהּ לַמֶּלֶךְ, וְהַמֶּלֶךְ עוֹמֵד וּמְקַבֵּל וְקוֹרֵא {לג} יוֹשֵׁב {לד}. אַגְרִפַּס הַמֶּלֶךְ עָמַד וְקִבֵּל וְקָרָא עוֹמֵד, וְשִׁבְּחוּהוּ חֲכָמִים. וּכְשֶׁהִגִּיעַ (שם יז) לְלֹא תוּכַל לָתֵת עָלֶיךָ אִישׁ נָכְרִי, זָלְגוּ עֵינָיו דְּמָעוֹת. אָמְרוּ לוֹ, אַל תִּתְיָרֵא אַגְרִפַּס, אָחִינוּ אָתָּה, אָחִינוּ אָתָּה, אָחִינוּ אָתָּה {לה}, וְקוֹרֵא מִתְּחִלַּת (דברים א) אֵלֶּה הַדְּבָרִים עַד שְׁמַע, וּשְׁמַע (שם ו), וְהָיָה אִם שָׁמֹעַ (שם יא), עַשֵּׂר תְּעַשֵּׂר (שם יד), כִּי תְכַלֶּה לַעְשֵׂר (שם כו), וּפָרָשַׁת הַמֶּלֶךְ (שם יז), וּבְרָכוֹת וּקְלָלוֹת (שם כח), עַד שֶׁגּוֹמֵר כָּל הַפָּרָשָׁה. בְּרָכוֹת שֶׁכֹּהֵן גָּדוֹל מְבָרֵךְ אוֹתָן, הַמֶּלֶךְ מְבָרֵךְ אוֹתָן, אֶלָּא שֶׁנּוֹתֵן שֶׁל רְגָלִים תַּחַת מְחִילַת הֶעָוֹן:
<b style="color: gray;">רע"ב</b> <b>בשמיני</b>. בשנה שמינית של שמיטה שעברה, שהיא מוצאי שביעית זו. במוצאי יו''ט ראשון, דכתיב (דברים ל''א) בחג הסוכות, שומע אני אפילו ביו''ט אחרון של חג, ת''ל שם בבוא כל ישראל ליראות, מתחילת חול המועד {ל}: <b>אגריפס המלד</b>. מזרעו של הורודוס היה, ובימיו נחרב בית שני: <b>זלגו עיניו דמעות</b>. שהמקרא הזה פוסלו מן המלכות: <b>אחינו אתה</b>. שאמו מישראל: <b>וקורא מתחלת אלה הדברים עד שמע</b>. שבואתחנן. ומחבר עם פרשת שמע פרשת והיה אם שמוע, שיש בפרשת שמע קבלת מלכות שמים ובפרשת והיה אם שמוע קבלת עול מצות. ומדלג, וקורא עשר תעשר. ומשם מדלג וקורא כי תכלה לעשר מפני שהוא זמן אסיף ומתנות עניים {לו} והפרשת תרומות ומעשרות. ואע''פ שפרשת המלך בין עשר לכי תכלה לעשר היה קורא אותם יחד {לז}, שלא להפסיק במעשרות. ואח''כ ברכות וקללות, שהן קבלת גזרות ועונשים של תורה. וחוזר וקורא פרשת המלך {לח}, שום תשים עליך מלך:
<b style="color: gray;">תוי"ט</b>
{כט} <b>פרשת</b> המלך כו'. וז''ל הר''מ הקריאה והברכות בלה''ק שנא' תקרא את התורה הזאת כלשונה אע''פ שיש שם לועזות ויש לתמוה ברכות מנלן ועוד דמשנתינו דייקא פרשת כו'. ועתוי''ט: {ל} <b>דביו''ט</b> הראשון לא, דבמועד משמע בתוך המועד. תוספ': {לא} <b>בשמיני</b>. בשמיני ס''ד, הא אמרת במוצאי יו''ט הראשון, ומשנינן אימא בשמינית. גמרא. ועתוי''ט: {לב} <b>בימה</b>. נגזר משם במה. ערוך: {לג} <b>וקורא</b>. אותה קרייה ע''י מלך היא כדתניא בספרי בפרשת המלך. רש''י. ועתוי''ט: {לד} <b>יושב</b>. בגמרא, דבעזרת נשים היה כו', דלא נמצא מלך בבית שני לבית דוד: {לה} <b>אחינו</b> כו'. תלתא זמני שכן לשון חכמים. וביש ספרים כפול ולא משולש. ועתוי''ט: {לו} <b>וק''ק</b> הא אחר שנת השמיטה מיד בחג הסכות עדיין אין אסיף ואין מתנות עניים. ובירושלמי, ע''י שיצאו ישראל משביעית לשמינית שלא לשכח את המעשרות: {לז} <b>ואי</b> משום דיש כאן דילוג בתורה יותר בכדי שלא יפסיק המתורגמן אין למלך מתורגמן ואין מתרגמין אחריו. רש''י. וקשה דכ''ש דאיכא גנאי ולי נראה דהכא היינו טעמא דבמקום המלך וככודו אין מקפידין על שהיות הצבור. ועתוי''ט: {לח} <b>וכן</b> פירש''י. וצ''ע מנלן לשנות סדר המשנה פרשת המלך ואח''כ ברכות כו'. ועתוי''ט:
<h2>פרק ח</h2>
<h3>פרק ח - משנה א</h3>
מְשׁוּחַ מִלְחָמָה בְּשָׁעָה שֶׁמְּדַבֵּר {א} אֶל הָעָם, בִּלְשׁוֹן הַקֹּדֶשׁ הָיָה מְדַבֵּר, שֶׁנֶּאֱמַר (דברים כ) וְהָיָה כְּקָרָבְכֶם אֶל הַמִּלְחָמָה וְנִגַּשׁ הַכֹּהֵן, זֶה כֹּהֵן מְשׁוּחַ מִלְחָמָה {ב}. וְדִבֶּר אֶל הָעָם, בִּלְשׁוֹן הַקֹּדֶשׁ. וְאָמַר אֲלֵיהֶם (שם) שְׁמַע יִשְׂרָאֵל אַתֶּם קְרֵבִים הַיּוֹם לַמִּלְחָמָה עַל אוֹיְבֵיכֶם, וְלֹא עַל אֲחֵיכֶם, לֹא יְהוּדָה עַל {ד} שִׁמְעוֹן, וְלֹא שִׁמְעוֹן עַל בִּנְיָמִין, שֶׁאִם תִּפְּלוּ בְיָדָם יְרַחֲמוּ עֲלֵיכֶם, כְּמָה שֶׁנֶּאֱמַר (דה''ב כח) וַיָּקוּמוּ הָאֲנָשִׁים אֲשֶׁר נִקְּבּוּ בְשֵׁמוֹת וַיַּחֲזִיקוּ בַשִּׁבְיָה וְכָל מַעֲרֻמֵּיהֶם הִלְבִּישׁוּ מִן הַשָּׁלָל וַיַּלְבִּשׁוּם וַיַּנְעִלּוּם וַיַּאֲכִלוּם וַיַּשְׁקוּם וַיְסֻכוּם וַיְנַהֲלוּם בַּחֲמֹרִים לְכָל כּוֹשֵׁל וַיְבִיאוּם יְרֵחוֹ עִיר הַתְּמָרִים אֵצֶל אֲחֵיהֶם וַיָּשׁוּבוּ שֹׁמְרוֹן. עַל אוֹיְבֵיכֶם אַתֶּם הוֹלְכִים, שֶׁאִם תִּפְּלוּ בְיָדָם אֵין מְרַחֲמִין עֲלֵיכֶם. (דברים כ) אַל יֵרַךְ לְבַבְכֶם אַל תִּירְאוּ וְאַל תַּחְפְּזוּ וְגוֹ'. אַל יֵרַךְ לְבַבְּכֶם, מִפְּנֵי צָהֳלַת סוּסִים וְצִחְצוּחַ {ה} חֲרָבוֹת. אַל תִּירְאוּ, מִפְּנֵי הֲגָפַת תְּרִיסִין וְשִׁפְעַת {ו} הַקַּלְגַּסִּין. אַל תַּחְפְּזוּ, מִקּוֹל קְרָנוֹת. אַל תַּעַרְצוּ, מִפְּנֵי קוֹל צְוָחוֹת. כִּי ה' אֱלֹהֵיכֶם הַהֹלֵךְ עִמָּכֶם, הֵן בָּאִין בְּנִצְחוֹנוֹ שֶׁל בָּשָׂר וָדָם, וְאַתֶּם בָּאִים בְּנִצְחוֹנוֹ שֶׁל מָקוֹם. פְּלִשְׁתִּים בָאוּ בְּנִצְחוֹנוֹ שֶׁל גָּלְיָת, מֶה הָיָה סוֹפוֹ, לַסּוֹף נָפַל בַּחֶרֶב וְנָפְלוּ עִמּוֹ. בְּנֵי עַמּוֹן בָּאוּ בְנִצְחוֹנוֹ שֶׁל שׁוֹבָךְ, מֶה הָיָה סוֹפוֹ, לַסּוֹף נָפַל בַּחֶרֶב וְנָפְלוּ עִמּוֹ. וְאַתֶּם אִי אַתֶּם כֵּן. כִּי ה' אֱלֹהֵיכֶם הַהוֹלֵךְ עִמָּכֶם לְהִלָּחֵם לָכֶם וְגוֹ', זֶה מַחֲנֵה הָאָרוֹן:
<b style="color: gray;">רע"ב</b> <b>משוח מלחמה</b>. ודבר אל העם בלשון הקודש. נאמר כאן (דברים כ') ודבר אל העם, ונאמר להלן (שמות י''ט) משה ידבר {ג}, מה להלן בלשון הקודש אף כאן בלשון הקודש: <b>לכל כושל</b>. כל הכושלים שאינן יכולין ללכת ברגליהן: <b>הגפת תריסין</b>. הכאת המגינים זו בזו להשמיע קול ולאיים: <b>הקלגסין</b>. מקלות שראשיהן עקומים ומכין בהם על גבי אבנים והם מנתזים על האויבים: <b>שובר</b>. שר צבא הדרעזר בשמואל (ב' י ט''ז):
<b style="color: gray;">תוי"ט</b>
{א} <b>בשעה</b> כו'. האי דלא תני הכא נמי כיצד כדקתני פרק דלעיל מקרא ביכורים כיצד משום דהתם סליק מניה דקתני לעיל מניה ואלו נאמרין בלה''ק. תוספ': {ב} <b>משוח</b> כו'. מפרש בגמרא דומיא דשוטרים דכתיב ודברו השוטרים מה שוטרים בממונה ויש ממונה על גביו. אף כהן ממונה ויש ממונה על גביו. אבל כה''ג אע''פ שהמלך ממונה על גביו, מיהו בעבודה ליכא. ואימא סגן, סגן לאו ממונה הוא, שכל עוד שלא אירע פסול בכה''ג אין לסגן גדולה של כלום מן התורה ואינו אלא כעין מנוי אמרכל וגיזבר שגידלוהו אחיו הכהנים. תוספ': {ג} <b>ירושלמי</b> הרי קריאת שמע דכתיב בה ודברת בם. והיא נאמרת בכל לשון. ומשני נאמר כאן הגשה ונאמר להלן הגשה ונגשו הכהנים בני לוי מה להלן בלה''ק אף כאן בלה''ק. ואיכא דיליף הגשה הגשה מונגש משה אל הערפל. תוספ': {ד} <b>יהודה</b> על כו'. כשאמר יהודה על שמעון היינו נמי להיפך. ולפיכך אמר תו ולא שמעון על בנימין: {ה} <b>וצחצוח</b>. הוא מריטת כלי המלחמה כגון הסייף והרמחים. הר''מ והוא מלשון נחושת ממורט ענין זך ולטוש: {ו} <b>ושפעת</b>. לשון רבוי כמו ושפעת מים תכסך. ערוך:
<h3>פרק ח - משנה ב</h3>
(שם) וְדִבְּרוּ הַשֹּׁטְרִים אֶל הָעָם לֵאמֹר מִי הָאִישׁ אֲשֶׁר בָּנָה בַיִת חָדָשׁ וְלֹא חֲנָכוֹ יֵלֵךְ וְיָשֹׁב לְבֵיתוֹ וְגוֹ', אֶחָד {ז} הַבּוֹנֶה בֵית הַתֶּבֶן, בֵּית הַבָּקָר, בֵּית הָעֵצִים, בֵּית הָאוֹצָרוֹת {ח}. אֶחָד הַבּוֹנֶה, וְאֶחָד הַלּוֹקֵחַ, וְאֶחָד הַיּוֹרֵשׁ, וְאֶחָד שֶׁנִּתַּן לוֹ מַתָּנָה. (שם) וּמִי הָאִישׁ אֲשֶׁר נָטַע כֶּרֶם וְלֹא חִלְּלוֹ וְגוֹ', אֶחָד הַנּוֹטֵעַ הַכֶּרֶם וְאֶחָד הַנּוֹטֵעַ חֲמִשָּׁה אִילָנֵי {ט} מַאֲכָל, וַאֲפִלּוּ מֵחֲמֵשֶׁת מִינִין, אֶחָד הַנּוֹטֵעַ, וְאֶחָד הַמַּבְרִיךְ, וְאֶחָד הַמַּרְכִּיב, וְאֶחָד הַלּוֹקֵחַ, וְאֶחָד הַיּוֹרֵשׁ, וְאֶחָד שֶׁנִּתַּן לוֹ מַתָּנָה. (שם) וּמִי הָאִישׁ אֲשֶׁר אֵרַשׂ אִשָּׁה וְגוֹ', אֶחָד הַמְאָרֵס אֶת הַבְּתוּלָה {י}, וְאֶחָד הַמְאָרֵס אֶת הָאַלְמָנָה, אֲפִלּוּ שׁוֹמֶרֶת יָבָם. וַאֲפִלוּ שָׁמַע שֶׁמֵּת אָחִיו בַּמִּלְחָמָה, חוֹזֵר וּבָא לוֹ. כָּל אֵלּוּ שׁוֹמְעִין דִּבְרֵי כֹהֵן מֵעֶרְכֵי מִלְחָמָה {יא} וְחוֹזְרִין, וּמְסַפְקִין מַיִם וּמָזוֹן וּמְתַקְּנִין אֶת הַדְּרָכִים:
<b style="color: gray;">רע"ב</b> <b>אחד הבונה ואחד הלוקח</b>. בית בנוי, שהרי אצלו הוא חדש: <b>ואחד הנוטע חמשה אילני מאכל</b>. דבהכי הוי כרם, שתים כנגד שתים, ואחת יוצאת זנב: <b>ואפילו מחמשה מינים</b>. מצטרפים:
<b style="color: gray;">תוי"ט</b>
{ז} <b>אחד</b> כו'. בגמרא ילפינן לכולהו מקראי: {ח} <b>האוצרות</b>. לאצור יין ושמן ותבואה. רש''י: {ט} <b>ה'</b> אילני. בגמרא ילפינן לכולהו מקראי: {י} <b>אחד</b> כו'. בגמרא ילפינן להו מקראי: {יא} <b>שומעין</b> כו'. כמו שומעין דברי מערכי מלחמה של כהן. כלומר שהכהן אומר להן. רש''י:
<h3>פרק ח - משנה ג</h3>
וְאֵלּוּ שֶׁאֵינָן חוֹזְרִין, הַבּוֹנֶה בֵית שַׁעַר {יב}, אַכְסַדְרָה, וּמַרְפֶּסֶת. הַנּוֹטֵעַ אַרְבָּעָה אִילָנֵי מַאֲכָל, וַחֲמִשָּׁה אִילָנֵי סְרָק. הַמַּחֲזִיר אֶת גְּרוּשָׁתוֹ, אַלְמָנָה לְכֹהֵן גָּדוֹל, גְּרוּשָׁה וַחֲלוּצָה {יד} לְכֹהֵן הֶדְיוֹט, מַמְזֶרֶת וּנְתִינָה לְיִשְׂרָאֵל, בַּת יִשְׂרָאֵל לְמַמְזֵר וּלְנָתִין, לֹא הָיָה חוֹזֵר. רַבִּי יְהוּדָה אוֹמֵר, אַף הַבּוֹנֶה בַיִת עַל מְכוֹנוֹ, לֹא הָיָה חוֹזֵר. רַבִּי אֱלִיעֶזֶר אוֹמֵר, אַף הַבּוֹנֶה בֵית לְבֵנִים בַּשָּׁרוֹן, לֹא הָיָה חוֹזֵר:
<b style="color: gray;">רע"ב</b> <b>אילני סרק</b>. כגון ארזים ושקמים שאינם עושים פרי: <b>והמחזיר את גרושתו</b>. ואירסה, אינו חוזר, שאינה חדשה לו, וקרא כתיב אשה חדשה: <b>אלמנה</b>. ואירסה כהן גדול, אינו חוזר בשבילה, דכתיב ולא לקחה {יג}, והיה אפשר לומר ולא לקח, מאי לקחה, שתהא ראויה לו ללקיחה: <b>על מכונו</b>. סתרו ובנאו כמדה ראשונה. אינו חושור, דלאו חדש הוא, וגרע מהלוקח והיורש: <b>הבונה בית לבנים בשרון</b>. מקום הוא ששמו שרון, ואין הקרקע שלו יפה ללבנים, ולא הוי דבר של קיימא, שהיו צריכין לחדשה שני פעמים כל שבע שנים:
<b style="color: gray;">תוי"ט</b>
{יב} <b>בית</b> שער. בית כניסת שער החצר להסתופף שם שומר הפתח. רש''י. כלומר ואינו ראוי לדירה אלא להסתופף לפי שעה: {יג} <b>ואע''ג</b> דבאלמנה לכה''ג כתיב לא יקח, אפ''ה אינו לוקה עד שיבעול. ועתוי''ט: {יד} <b>וחלוצה</b>. לכאורה יהיה חוזר, שהרי מד''ס היא הח,. לוצה לכהן הדיוט ולא שנאה א. לא משום אשגרת לישן. אבל הר''מ העתיקה. ונראה דס''ל דאינו חוזר מד''ס דהא במלחמת הרשות היא:
<h3>פרק ח - משנה ד</h3>
וְאֵלוּ שֶׁאֵין {טו} זָזִין מִמְקוֹמָן, בָּנָה בַיִת וַחֲנָכוֹ, נָטַע כֶּרֶם וְחִלְּלוֹ. הַנּוֹשֵׂא אֶת אֲרוּסָתוֹ, הַכּוֹנֵס אֶת יְבִמְתּוֹ, שֶׁנֶּאֱמַר, (דברים כד) נָקִי יִהְיֶה לְבֵיתוֹ שָׁנָה אֶחָת. לְבֵיתוֹ, זֶה בֵּיתוֹ. יִהְיֶה, זֶה כַּרְמוֹ. וְשִׂמַּח אֶת אִשְׁתּוֹ, זוֹ אִשְׁתּוֹ. אֲשֶׁר לָקָח, לְהָבִיא אֶת יְבִמְתּוֹ. אֵינָן מְסַפְּקִין מַיִם וּמָזוֹן וְאֵינָן מְתַקְּנִין אֶת הַדְּרָכִים:
<b style="color: gray;">רע"ב</b> <b>ואלו שאין זזין ממקומן</b>. דהנך דלעיל הולכים עד הגבול ושם שומעין דברי כהן וחוזרים מן המערכה לתוך ארץ ישראל ואין חוזרין לבתיהן אלא עוסקים לספק מים ומזון להולכים למלחמה. ואלו אין זזין ממקומן ואפילו ללכת עד הספר ולשוב על פי כהן: <b>הבונה בית וחנכו</b>. ולא דר בו עדיין שנה. וכן הנוטע כרם וחללו, ועדיין לא עברה שנה רביעית שלימה עליו: <b>נקי יהיה לביתו</b>. בשביל ביתו: <b>יהיה</b>. לריבויא הוא. הוסיף לך הכתוב הויה אחרת להיות כזו:
<b style="color: gray;">תוי"ט</b>
{טו} <b>שאין</b> כו'. בגמרא יליף להו. ולעבור עליו בשני לאוין:
<h3>פרק ח - משנה ה</h3>
(שם כ) וְיָסְפוּ הַשֹּׁטְרִים לְדַבֵּר אֶל הָעָם וְאָמְרוּ מִי הָאִישׁ הַיָּרֵא וְרַךְ הַלֵּבָב יֵלֵךְ וְיָשֹׁב לְבֵיתוֹ. רַבִּי עֲקִיבָא אוֹמֵר, הַיָּרֵא וְרַךְ הַלֵּבָב, כְּמִשְׁמָעוֹ, שֶׁאֵינוֹ יָכוֹל לַעֲמוֹד בְּקִשְׁרֵי הַמִּלְחָמָה וְלִרְאוֹת חֶרֶב שְׁלוּפָה. רַבִּי יוֹסֵי הַגְּלִילִי אוֹמֵר, יָּרֵא וְרַךְ הַלֵּבָב זֶהוּ הַמִּתְיָרֵא {יז} מִן הָעֲבֵרוֹת שֶׁבְּיָדוֹ, לְפִיכָךְ תָּלְתָה לוֹ הַתּוֹרָה אֶת כָּל אֵלּוּ, שֶׁיַּחֲזוֹר בִּגְלָלָן. רַבִּי יוֹסֵי אוֹמֵר, אַלְמָנָה לְכֹהֵן גָּדוֹל, גְּרוּשָׁה וַחֲלוּצָה {יח} לְכֹהֵן הֶדְיוֹט, מַמְזֶרֶת וּנְתִינָה לְיִשְׂרָאֵל, בַּת יִשְׂרָאֵל לְמַמְזֵר וּלְנָתִין, הֲרֵי הוּא הַיָּרֵא וְרַךְ הַלֵּבָב:
<b style="color: gray;">רע"ב</b> <b>ויספו השוטרים</b>. על דברי כהן {טז}: <b>בקשרי המלחמה</b>. כשמתקשרין לעמוד צפופין שלא יפרקום אויבים: <b>לפיכד</b>. שהירא זהו הירא מעבירות שבידו, תלתה תורה בבנה ונטע ואירס לחזור בגללן, כדי שיתלו בכך החזרה ולא יתבייש לומר עליו מעבירות שבידו הוא ירא וחוזר: <b>ר' יוסי אומר אלמנה לכהן גדול וכו'</b>. לר' יוסי הגלילי אפילו עבר על דברי סופרים חוזר. ולר' יוסי עד שיעבור על דברי תורה, דומיא דאלמנה לכהן גדול:
<b style="color: gray;">תוי"ט</b>
{טז} <b>כלומר</b> דודברו השוטרים אינן דברי עצמן אלא דברי כהן והשוטר משמיע. מונגש עד ודברו כהן מדבר וכהן משמיע. מודברו עד ויספו כהן מדבר ושוטר משמיע. מויספו ואילך שוטר מדבר ושוטר משמיע. גמרא: {יז} <b>המתירא</b> כו'. ומיהת מודו לר''ע נמי דמי שאינו יכול לעמוד בקשרי המלחמה שחוזר כדכתיב ולא ימס את לבב אחיו כלבבו כדאיתא בגמרא: {יח} <b>וחלוצה</b>. הא ודאי אשגרת לישנא היא. דהא פירש הר''נ דלר''י עבירה דד''ס לא היא בכלל הירא מעבירות:
<h3>פרק ח - משנה ו</h3>
(שם) וְהָיָה כְּכַלֹּת הַשֹּׁטְרִים לְדַבֵּר אֶל הָעָם וּפָקְדוּ שָׂרֵי צְבָאוֹת בְּרֹאשׁ הָעָם, וּבַעֲקֵבוֹ שֶׁל עָם. מַעֲמִידִין זְקִיפִין לִפְנֵיהֶם, וַאֲחֵרִים מֵאֲחוֹרֵיהֶם {כ}, וְכַשִּׁילִין שֶׁל בַּרְזֶל בִּידֵיהֶן, וְכָל הַמְבַקֵּשׁ לַחֲזוֹר, הָרְשׁוּת בְּיָדוֹ לְקַפַּח {כא} אֶת שׁוֹקָיו, שֶׁתְּחִלַּת נִיסָה נְפִילָה, שֶׁנֶּאֱמַר (ש''א ד) נָס יִשְׂרָאֵל לִפְנֵי פְלִשְׁתִּים וְגַם מַגֵּפָה גְדֹלָה הָיְתָה בָעָם, וּלְהַלָּן {כב} הוּא אוֹמֵר (שם לא) וַיָּנֻסוּ אַנְשֵׁי יִשְׂרָאֵל מִפְּנֵי פְלִשְׁתִּים וַיִּפְּלוּ חֲלָלִים וְגוֹ':
<b style="color: gray;">רע"ב</b> <b>ובעקבו של עם</b>. בסופו של עם, שמשמרים שלא יחזרו האחרונים לאחוריהם לנוס: <b>זקפים</b>. גבורים ממונים לכך {יט} שאם יפול אחד מן הנלחמים יעמידוהו ויזקפוהו: <b>ואחרים מאחוריהם וכשילין של ברזל בידיהם</b>. לשמור שלא ינוסו: <b>כשילים</b>. קרדומות של ברזל: <b>לקפח את שוקיו</b>. לחתוך את שוקיו: <b>שתחלת ניסה נפילה</b>. לשון מסורס הוא, שתחלת נפילה ניסה:
<b style="color: gray;">תוי"ט</b>
{יט} <b>וז''ל</b> רש''י, בראשם של צד המלחמה מעמידין בני אדם גבורים ממונים כו', ויזקפו ויגבירו את אנשי הצבא בדבריהם: {כ} <b>מאחוריהם</b>. פירוש מאחורי עם המלחמה ולשון הר''מ מאחור כל מערכה ומערכה: {כא} <b>לקפח</b>. פירש הר''ב לחתוך. תרגום וערפתו ותקפיח. {כב} ולהלן כו'. דאי מקרא קמא לא סגי דכיון דכתיב וגם משמע דמלתא באפי נפשה ולא תליא בניסה. ועוד דמגפה משמע בידי שמים יותר מדמשמע בידי אדם. ועתוי''ט:
<h3>פרק ח - משנה ז</h3>
בַּמֶּה דְבָרִים אֲמוּרִים, בְּמִלְחֶמֶת הָרְשׁוּת. אֲבָל בְּמִלְחֶמֶת מִצְוָה, הַכֹּל יוֹצְאִין, אֲפִלּוּ חָתָן מֵחֶדְרוֹ וְכַלָּה מֵחֻפָתָהּ. אָמַר רַבִּי יְהוּדָה, בַּמֶּה דְבָרִים אֲמוּרִים, בְּמִלְחֶמֶת מִצְוָה. אֲבָל בְּמִלְחֶמֶת חוֹבָה, הַכֹּל יוֹצְאִין, אֲפִלּוּ חָתָן מֵחֶדְרוֹ וְכַלָּה מֵחֻפָּתָהּ:
<b style="color: gray;">רע"ב</b> <b>בד''א</b>. שחוזרים מן המערכה, ויש שאין זזין ממקומם. במלחמת הרשות: <b>אבל מלחמת מצוה הכל יוצאים</b>. מלחמת א''י ומלחמת עמלק הכל מודים שהיא חובה והכל יוצאים בה. ומלחמת בית דוד שהיא לרווחה להרחיב גבול ישראל ולקחת מס מהעמים כגון מלחמת ארם נהרים וארם צובה, הכל מודים שהיא רשות. לא נחלקו ת''ק ורבי יהודה אלא במלחמה שנלחמים ישראל עם אויביהם כדי שלא יתגברו עליהם ויצרו להם. ת''ק קרי לה מלחמת רשות {כג} וסובר שאין אדם רשאי להתבטל מן המצוה כדי להלחם במלחמה כזו {כד}. ור' יהודה סבר שגם זו מלחמת מצוה, מאחר שהוא להושיע את ישראל מיד שונאיהם, והעוסק במצוה פטור מן המצוה. ואין הלכה כר' יהודה:
<b style="color: gray;">תוי"ט</b>
{כג} <b>גמרא</b> רשות דרבנן זו היא מצוה דר''י, מצוה דרבנן זו היא חובה דר''י. ופירש''י זו היא מצוה דר''י ובאותה מלחמה שאמרו חכמים שהיא רשות ואין חתן יוצא לה אמר נמי ר''י דאין חתן יוצא לה אלא שר''י קורא אותה מצוה ונפקא מינה לפוטרו משאר מצות בעודו עסוק בה כדמפרש ואזיל. מצוה דרבנן דאמרי בה הכל יוצאין אומר נמי ר''י הכל יוצאין אלא דקרי לה חובה ולאו מידי אשמעינן בהא אלא כולה משום מצות דרשות נקטי פלוגתייהו. וע''ע: {כד} <b>ותימה</b> דכ''ע הא ס''ל העוסק במצוה פטור כו' וא''כ אפילו במלחמת מצוה לא היה רשאי להתבטל ממצוה דהא אחתן מחדרו לא קיימא פלוגתייהו כלל. ויש לפ' דה''ק וסובר שלא היה רשאי להתבטל מן המצוה הבאה לידו כשהוא עוסק במלחמה זו מפני שכבר הוא עוסק במצוה ופטור מזו הבאה לידו דמלחמה זו לאו דמצוה היא. ולפיכך לא יתבטל מהמצוה הבאה לידו:
<h2>פרק ט</h2>
<h3>פרק ט - משנה א</h3>
עֶגְלָה עֲרוּפָה, בִּלְשׁוֹן הַקֹדֶשׁ, שֶׁנֶּאֱמַר (דברים כא) כִּי יִמָּצֵא {א} חָלָל בָּאֲדָמָה. וְיָצְאוּ זְקֵנֶיךָ וְשֹׁפְטֶיךָ, שְׁלשָׁה {ב} מִבֵּית דִּין הַגָּדוֹל שֶׁבִּירוּשָׁלַיִם הָיוּ יוֹצְאִין. רַבִּי יְהוּדָה אוֹמֵר חֲמִשָּׁה, שֶׁנֶּאֱמַר זְקֵנֶיךָ, שְׁנַיִם, וְשֹׁפְטֶיךָ, שְׁנַיִם {ג}, וְאֵין בֵּית דִּין שָׁקוּל, מוֹסִיפִין עֲלֵיהֶן עוֹד אֶחָד:
<b style="color: gray;">רע"ב</b> <b>עגלה ערופה בלשון הקודש</b>. מה שהזקנים אומרים ידינו לא שפכו את הדם הזה והכהנים אומרים כפר לעמך ישראל וגו', בלשון הקודש הוזקקו לאמרן: <b>שנאמר כי ימצא כו'</b>. ובאותו פרשה נאמר וענו ואמרו, ונאמר להלן (דברים כ''ז) וענו הלוים ואמרו, מה להלן בלשון הקודש אף כאן בלשון הקודש: <b>היו יוצאים</b>. ובאים שם ומודדים מן החלל לצד העיירות שסביבותיו לידע איזו קרובה: <b>אין ב''ד שקול</b>. אין ב''ד עשויין שיהא אפשר לחלוק שוה בשוה, אלא שיהא הרוב לצד אחד לקיים אחרי רבים להטות. (שמות כ''ג):
<b style="color: gray;">תוי"ט</b>
{א} <b>כי</b> ימצא. ה''ק שנאמר וענו ואמרו כו' וסדר עגלה ערופה כיצד כי ימצא. גמרא: {ב} <b>שלשה</b> כו'. מפרש בגמרא זקניך שנים, ואין ב''ד שקול מוסיפין עליהם עוד אחד הרי באן שלשה: {ג} <b>שנים</b>. ות''ק ההיא מבעיא ליה למיוחדין שבשופטיך. ור''י וי''ו דושופטיך דריש למנינא להביא עוד שנים, ות''ק וי''ו לא דריש. גמרא ועתוי''ט:
<h3>פרק ט - משנה ב</h3>
נִמְצָא טָמוּן בַּגַּל, אוֹ תָלוּי בָּאִילָן, אוֹ צָף עַל פְּנֵי הַמַּיִם, לֹא הָיוּ עוֹרְפִין, שֶׁנֶּאֱמַר (שם) בָּאֲדָמָה, וְלֹא טָמוּן בַּגָּל. נוֹפֵל, וְלֹא תָלוּי בָּאִילָן. בַּשָּׂדֶה, וְלֹא צָף עַל פְּנֵי הַמָּיִם. נִמְצָא סָמוּךְ לַסְּפָר, אוֹ לְעִיר שֶׁרֻבָּהּ נָכְרִים, אוֹ לְעִיר שֶׁאֵין בָּהּ בֵּית דִּין {ד}, לֹא הָיוּ עוֹרְפִין. אֵין מוֹדְדִין אֶלָּא מֵעִיר שֶׁיֶּשׁ בָּהּ בֵּית דִּין. נִמְצָא מְכֻוָּן בֵּין שְׁתֵּי עֲיָרוֹת, שְׁתֵּיהֶן מְבִיאוֹת שְׁתֵּי עֲגָלוֹת, דִּבְרֵי רַבִּי אֱלִיעֶזֶר {ה}. וְאֵין יְרוּשָׁלַיִם מְבִיאָה עֶגְלָה עֲרוּפָה:
<b style="color: gray;">רע"ב</b> <b>נמצא סמור לספר</b>. אצל גבול הגוים: <b>לא היו מודדים</b>. דכתיב כי ימצא חלל, פרט לממציא את עצמו, שסמוך לגבול הגוים כאילו המציא עצמו למיתה הוא: <b>לעיר שאין בה בית דין לא היו מודדין</b>. אין מודדין אלא מעיר שיש בה בית דין. ה''ק נמצא סמוך לעיר שאין בה ב''ד אין מודדין לה, אלא לעיר שיש בה ב''ד מודדין. איזו עיר שיש בה ב''ד קרובה לו. ואי לא הדר תנייה, הוה אמינא אין מודדין כלל, ת''ל ולקחו זקני העיר, מכל מקום, דהאי העיר קרא יתירא הוא, דמצי למכתב והיה העיר הקרובה אל החלל ויצאו זקניה: <b>מכוון</b>. מצומצם שאין זו קרובה לו מזו אפילו מלא חוט: <b>שתיהן מביאות שתי עגלות דברי רבי אליעזר</b>. ואין כן הלכה, אלא שתיהן מביאות עגלה אחת בשותפות. והכי אמרינן בגמרא בבכורות: <b>אין ירושלים מביאה עגלה ערופה</b>. דכתיב (דבריט כ''א) באדמה אשר ה' אלהיך נותן לך נחלה לרשתה, פרט לירושלים שלא נתחלקה לשבטים:
<b style="color: gray;">תוי"ט</b>
{ד} <b>ב''ד</b>. דבעינן זקני העיר וליכא. גמרא: {ה} <b>דר''א</b>. גמרא קסבר אי אפשר לצמצם וקרובה ואפילו קרובות. פירש''י כמו ובהמה רבה:
<h3>פרק ט - משנה ג</h3>
נִמְצָא רֹאשׁוֹ בְּמָקוֹם אֶחָד (וְגוּפוֹ בְּמָקוֹם אַחֵר), מוֹלִיכִין הָרֹאשׁ אֵצֶל הַגּוּף, דִּבְרֵי רַבִּי אֱלִיעֶזֶר. רַבִּי עֲקִיבָא אוֹמֵר, הַגּוּף אֵצֶל הָרֹאשׁ:
<b style="color: gray;">רע"ב</b> <b>נמצא ראשו במקום אחד</b>. השתא לא מיירי תנא לענין מדידה. דמדקתני סיפא מאין היו מודדין, מכלל דרישא לאו במדידה עסקינן {ו}. אלא במת מצוה קנה מקומו עסקינן, דהיכא דנמצא ראשו במקום אחד וגופו במקום אחר, מוליכין ראשו אצל גופו וקוברין אותו במקום שנמצא הגוף, דגופיה בדוכתיה נפל ורישא הוא דנייד. דברי רבי אליעזר: <b>רבי עקיבא אומר מוליכין הגוף אצל הראש</b>. דרישא היכא דנפיל נפיל וגופיה רהיט ואזיל. והלכה כרבי עקיבא:
<b style="color: gray;">תוי"ט</b>
{ו} <b>דזה</b> אחד מעשרה תנאים שהתנה יהושע. רש''י:
<h3>פרק ט - משנה ד</h3>
מֵאַיִן הָיוּ מוֹדְדִין, רַבִּי אֱלִיעֶזֶר אוֹמֵר, מִטַּבּוּרוֹ. רַבִּי עֲקִיבָא אוֹמֵר, מֵחָטְמוֹ. רַבִּי אֱלִיעֶזֶר בֶּן יַעֲקֹב אוֹמֵר, מִמְּקוֹם שֶׁנַּעֲשָׂה חָלָל, מִצַּוָּארוֹ:
<b style="color: gray;">רע"ב</b> <b>ר''א אומר מטיבורו</b>. קסבר עיקר חיותא בטיבוריה הוא {ז}: <b>ר' עקיבא אומר מחוטמו</b>. עיקר חיותא מחוטמו הוא, דכתיב (בראשית ז') כל אשר נשמת רוח חיים באפיו: <b>ממקום שנעשה חלל מצוארו</b>. דאין קרוי חלל אלא מן הצואר, כדכתיב (יחזקאל כ''א) על צוארי חללי רשעים, הלכך ממנו היו מודדים, כדכתיב אל החלל. והלכה כר''ע:
<b style="color: gray;">תוי"ט</b>
{ז} <b>לפי</b> שהוא אמצעות הגוף שכולל כלי המזון שבהם נמשך המאכל. רע''א מקום שאיפת הרוח הוא הצורך הגדול בחיות לפי שנאמר כל וכו'. הר''מ:
<h3>פרק ט - משנה ה</h3>
נִפְטְרוּ זִקְנֵי יְרוּשָׁלַיִם וְהָלְכוּ לָהֶן. זִקְנֵי אוֹתָהּ הָעִיר מְבִיאִין עֶגְלַת בָּקָר אֲשֶׁר לֹא עֻבַּד בָּהּ אֲשֶׁר לֹא מָשְׁכָה בְּעֹל (שם), וְאֵין הַמּוּם {ח} פּוֹסֵל בָּהּ, וּמוֹרִידִין אוֹתָהּ לְנַחַל אֵיתָן. וְאֵיתָן כְּמִשְׁמָעוֹ, קָשֶׁה {ט}. אַף עַל פִּי שֶׁאֵינוֹ אֵיתָן, כָּשֵׁר. וְעוֹרְפִין אוֹתָהּ בַּקּוֹפִיץ מֵאֲחוֹרֶיהָ. וּמְקוֹמָהּ אָסוּר מִלִּזְרוֹעַ וּמִלַּעֲבוֹד, וּמֻתָּר לִסְרוֹק שָׁם פִּשְׁתָּן וּלְנַקֵּר שָׁם אֲבָנִים:
<b style="color: gray;">רע"ב</b> <b>נפטרו זקני ירושלים</b>. שאינן באין אלא למדוד, כדכתיב ויצאו זקניך ושופטיך ומדדו: <b>אע''פ שאינו איתן כשר</b>. שלא נאמר איתן לעכובא אלא למצוה {י}: <b>בקופיץ</b>. סכין גדול: <b>מאחוריה</b>. ממול ערפה {יא}: <b>מקומה אסור</b>. לעולם: <b>ומותר לסרוק שם פשתן</b>. עבודה שאינה בגופה של קרקע, דכתיב (דברים כ''א) אשר לא יעבד ולא יזרע, מה זריעה מיוחדת שהיא בגופו של קרקע אף כל עבודה שהיא בגופו של קרקע: <b>לנקר שם אבנים</b>. לסתת שם אבנים:
<b style="color: gray;">תוי"ט</b>
{ח} <b>ואין</b> המום כו'. דמהו דתימא נילף מק''ו ומה פרה כו', קמ''ל דלא, דשאני התם דאמר קרא אשר אין בה מום, בה מום פוסל ואין מום פוסל בעגלה. כך למדתי מהגמרא: {ט} <b>קשה</b>. פירש הר''מ חזק ההמשכה. וכ''כ בחבורו, נחל ששוטף בחזקה וזה איתן האמור בתורה. אבל רש''י מפרש נחל איתן קשה שלא נעבד. לדבריו נחל האמור כאן אינו של מים אלא עמק. ועתוי''ט: {י} <b>וק''ק</b> דהול''ל ואם אינו איתן כשר, שזה לשון דיעבד ולשון קצר כו'. והר''מ פירש ענין איתן גדול כמו שנאמר גוי איתן הוא, ואומר אם היה חזק ההמשכה ואפילו שלא היה גדול השעור כשר. בא לומר שאיתן יש בו ב' פרושים, גדול וחזק. ושאמר התנא דקפידת הכתוב על החוזק ואע''פ שאינו גדול. ועתוי''ט: {יא} <b>דגמר</b> עריפה עריפה מחטאת העוף. גמרא:
<h3>פרק ט - משנה ו</h3>
זִקְנֵי אוֹתָהּ הָעִיר רוֹחֲצִין אֶת יְדֵיהֶן בַּמַּיִם בִּמְקוֹם {יב} עֲרִיפָה שֶׁל עֶגְלָה, וְאוֹמְרִים, (שם) יָדֵינוּ לֹא שָׁפְכֻה אֶת הַדָּם הַזֶּה וְעֵינֵינוּ לֹא רָאוּ. וְכִי עַל דַּעְתֵּנוּ עָלְתָה, שֶׁזִּקְנֵי בֵית דִּין שׁוֹפְכֵי דָמִים הֵן, אֶלָּא שֶׁלֹּא בָא לְיָדֵינוּ וּפְטַרְנוּהוּ (בְּלֹא מָזוֹן) {יג}, וְלֹא רְאִינוּהוּ וְהִנַּחְנוּהוּ (בְּלֹא לְוָיָה) {יד}. וְהַכֹּהֲנִים אוֹמְרִים {טו} (שם) כַּפֵּר לְעַמְּךָ יִשְׂרָאֵל אֲשֶׁר פָּדִיתָ ה' וְאַל תִּתֵּן דָּם נָקִי בְּקֶרֶב עַמְּךָ יִשְׂרָאֵל. לֹא הָיוּ צְרִיכִים {טז} לוֹמַר (שם) וְנִכַּפֵר לָהֶם הַדָּם, אֶלָּא רוּחַ הַקֹּדֶשׁ מְבַשְּׂרָתַן, אֵימָתַי שֶׁתַּעֲשׂוּ כָּכָה, הַדָּם מִתְכַּפֵּר לָהֶם:
<b style="color: gray;">רע"ב</b> <b>לא בא לידינו ופטרנוהו</b>. בלא מזונות: <b>ולא ראינוהו והנחנוהו</b>. בלא לויה:
<b style="color: gray;">תוי"ט</b>
{יב} <b>במקום</b>. בגמרא יליף ליה: {יג} <b>בלא</b> מזון. והוצרך ללסטם את הבריות ולכך נהרג. רש''י: {יד} <b>בלא</b> לויה. יחידי בלא חבורה. רש''י: {טו} <b>אומרים</b>. כדכתיב לעיל ונגשו הכהנים בני לוי ולא פירש על מה הם נגשים. רש''י: {טז} <b>לא</b> היו כו'. כלומר ונכפר דכתיב בקרא לאו אוענו ואמרו קאי שיהא אף זה בכלל אמירה אלא מלתא באנפי נפשה היא שרוה''ק בשרם כו'. רש''י:
<h3>פרק ט - משנה ז</h3>
נִמְצָא הַהוֹרֵג עַד שֶׁלֹּא נֶעֶרְפָה הָעֶגְלָה, תֵצֵא וְתִרְעֶה {יז} בָּעֵדֶר. מִשֶּׁנֶּעֶרְפָה הָעֶגְלָה, תִּקָּבֵר בִּמְקוֹמָהּ, שֶׁעַל סָפֵק בָּאת מִתְחִלָּתָה, כִּפְּרָה סְפֵקָהּ וְהָלְכָה לָה. נֶעֶרְפָה הָעֶגְלָה וְאַחַר כָּךְ נִמְצָא הַהוֹרֵג, הֲרֵי זֶה יֵהָרֵג:
<b style="color: gray;">רע"ב</b> <b>תצא ותרעה בעדר</b>. כשאר חולין: <b>כפרה ספיקה</b>. היא עשתה את שלה: <b>ואחר כך נמצא ההורג הרי זה יהרג</b>. דכתיב בסוף פרשת עגלה ערופה (דברים כ''א) ואתה תבער הדם הנקי מקרבך:
<b style="color: gray;">תוי"ט</b>
{יז} <b>ותרעה</b>. פירש''י דס''ל האי תנא דאין ירידתה לנחל איתן אוסרתה אלא עריפתה. והר''מ פירש דירידתה אוסרתה בהנאה ואפ''ה תצא כו' דאדעתא דהכי לא אקדשה. ועתוי''ט:
<h3>פרק ט - משנה ח</h3>
עֵד אֶחָד אוֹמֵר רָאִיתִי אֶת הַהוֹרֵג, וְעֵד אֶחָד אוֹמֵר לֹא רָאִיתָ, אִשָּׁה אוֹמֶרֶת רָאִיתִי וְאִשָּׁה אוֹמֶרֶת לֹא רָאִית, הָיוּ עוֹרְפִין. עֵד אֶחָד אוֹמֵר רָאִיתִי, וּשְׁנַיִם אוֹמְרִים לֹא רָאִיתָ, הָיוּ עוֹרְפִין. שְׁנַיִם אוֹמְרִים רָאִינוּ וְאֶחָד אוֹמֵר לָהֶם לֹא רְאִיתֶם, לֹא הָיוּ עוֹרְפִין:
<b style="color: gray;">רע"ב</b> <b>עד אחד אומר ראיתי ועד אחד אומר לא ראית</b>. וכגון שבאו שניהם בבת אחת [אז] היו עורפים. אבל אם בא אחד תחלה ואמר ראיתי את ההורג, והימנוהו כבי תרי, שהתורה האמינתהו דכתיב (שם) לא נודע מי הכהו, הא נודע אפילו על פי עד אחד אין עורפין, אע''פ שבא עד אחד אח''כ והכחישו, אינו נאמן השני, שאין דבריו של אחד במקום שנים: <b>עד אחד אומר ראיתי ושנים אומרים לא ראית היו עורפים</b>. וכגון שהשנים והאחד פסולי עדות הן, דבפסולי עדות הלך אחר רוב דעות:
<b style="color: gray;">תוי"ט</b> <b>.אין</b> פירוש למשנה זו
<h3>פרק ט - משנה ט</h3>
מִשֶּׁרַבּוּ הָרַצְחָנִים, בָּטְלָה עֶגְלָה עֲרוּפָה, מִשֶּׁבָּא {יט} אֶלְעָזָר בֶּן דִּינַאי, וּתְחִינָה בֶּן פְּרִישָׁה, (בֶּן פְּרִישָׁה) הָיָה נִקְרָא, חָזְרוּ לִקְרוֹתוֹ בֶּן הָרַצְחָן {כ}. מִשֶּׁרַבּוּ הַמְנָאֲפִים, פָּסְקוּ הַמַּיִם הַמָּרִים, וְרַבָּן יוֹחָנָן בֶּן זַכַּאי הִפְסִיקָן, שֶׁנֶּאֱמַר (הושע ד) לֹא אֶפְקוֹד {כא} עַל בְּנוֹתֵיכֶם כִּי תִזְנֶינָה וְעַל כַּלּוֹתֵיכֶם כִּי תְנָאַפְנָה כִּי הֵם וְגוֹ'. מִשֶּׁמֵּת יוֹסֵי בֶּן יוֹעֶזֶר אִישׁ צְרֵדָה וְיוֹסֵי בֶּן יוֹחָנָן אִישׁ יְרוּשָׁלַיִם, בָּטְלוּ הָאֶשְׁכּוֹלוֹת, שֶׁנֶּאֱמַר (מיכה ז) אֵין אֶשְׁכּוֹל {כג} לֶאֱכוֹל בִּכּוּרָה אִוְּתָה נַפְשִׁי:
<b style="color: gray;">רע"ב</b> <b>בטלה עגלה ערופה</b>. לפי שמכירין היו בהם מי רגיל להרוג {יח}: <b>בטלו האשכולות</b>. איש שהכל בו. כלומר תורתם אמת מבלי דופי {כב}:
<b style="color: gray;">תוי"ט</b>
{יח} כדת''ר לא נודע מי הכהו הא נודע מי הכהו אפילו אחד בסוף העולם הכיר בו לא היו עורפין: {יט} <b>משבא</b> כו'. ורצחן מפורסם היה: {כ} <b>בן</b> הרצחן. בריה קטילא. ירושלמי: {כא} <b>לא</b> אפקוד כו'. ת''ר ונקה האיש מעון בזמן שהאיש מנוקה מעון המים בודקין את אשתו, ואומר לא אפקוד וגו' מאי ואומר, וכ''ת עון דידה אין, דבניה ודבנתיה לא, ת''ש לא אפקוד וגו', וכ''ת עון אשת איש אין עון דפנויה לא, ת''ש כי הם עם הזונות יפרדו, הם עצמם נואפים כפרדים הללו. רש''י: {כב} <b>ושכחה</b> ומחלוקת. ועד ימיהן לא היה מחלוקת בחכמי ישראל כולן היו אומרים דברים כנתינתן למשה מסיני. והן הראשונים שנחלקו בסמיכת קרבנות יו''ט כדאיתא בחגיגה והוא מחלוקת ראשון שהיה בישראל בדברי תורה. רש''י: {כג} <b>אין</b> אשכול וגו'. לראיה שאשכול נאמר לכנוי ארם החשוב בעיני אלהים יתברך:
<h3>פרק ט - משנה י</h3>
יוֹחָנָן כֹּהֵן גָּדוֹל הֶעֱבִיר הוֹדָיַת הַמַּעֲשֵׂר. אַף הוּא בִּטֵּל אֶת הַמְעוֹרְרִין, וְאֶת הַנּוֹקְפִין. עַד יָמָיו הָיָה פַטִישׁ מַכֶּה בִירוּשָׁלָיִם. וּבְיָמָיו אֵין אָדָם צָרִיךְ לִשְׁאוֹל עַל הַדְּמַאי:
<b style="color: gray;">רע"ב</b> <b>הודיית מעשר</b>. מן הבית וגם נתתיו ללוי. מן הבית וגם נתתיו ללוי. לפי שעזרא קנס את הלוים שלא יתנו להם מעשר כשעלה מן הגולה ובני לוי לא עלו עמו, וצוה שיתנו המעשר לכהנים. ויוחנן כהן גדול בטל הודוי, שלא היה יכול לומר וגם נתתיו ללוי: <b>בטל את המעוררים</b>. שהיו הלוים בכל יום אומרים על הדוכן עורה למה תישן ה', אמר וכי יש שינה לפני המקום, ועמד ובטלן: <b>את הנוקפין</b>. שהיו מסרטין לעגל של קרבן בין קרניו כדי שיפול לו דם בעיניו כדי שלא יראה ויהא נוח לכפתו ולשוחטו. ועמד הוא ובטלו, שנראה כבעל מום. והתקין להם טבעות בקרקע להכניס צואר הבהמה לתוכה: <b>נוקפין</b>. מכין. ודוגמתו [חולין ז'.] אין אדם נוקף אצבעו מלמטה: <b>היה פטיש מכה בירושלים</b>. בחול המועד. חרשי נחשת וברזל היו מכין בפטיש לעשות מלאכת האבד שהיא מותרת במועד. ועמד הוא ובטלן, משום דאוושא מלתא טובא ואיכא זלזול מועד: <b>ובימיו אין אדם צריר, ל</b>. שאול על הדמאי. שהוא אמר לבני דורו כשם שתרומה גדולה עון מיתה, כך תרומת מעשר וטבל עון מיתה. ותיקן שיוציאו מן הדמאי תרומת מעשר ומעשר שני בלבד, ולא יוציאו ממנו מעשר ראשון ולא מעשר עני, שיכולין לומר ללוי או לעני הבא ראיה שהוא טבל וטול. ומתקנה זו ואילך הלוקח פירות מן השוק לא היה שואל אם הן מתוקנין אם לאו, אלא מיד מפריש מהם תרומת מעשר ומעשר שני ואוכל את השאר, שכל הלוקח מעם הארץ פירות הם בחזקת שהם דמאי:
<b style="color: gray;">תוי"ט</b> <b>.אין</b> פירוש למשנה זו
<h3>פרק ט - משנה יא</h3>
מִשֶּׁבָּטְלָה סַנְהֶדְרִין, בָּטְלָה הַשִּׁיר {כד} מִבֵּית הַמִּשְׁתָּאוֹת, שֶׁנֶּאֱמַר (ישעיה כד) בַּשִּׁיר לֹא יִשְׁתּוּ יָיִן וְגוֹ':
<b style="color: gray;">רע"ב</b> <b>סנהדרין</b>. שם הדיינים. ונקראים סנהדרין ששונאים הדרת פנים בדין: <b>בטל השיר</b>. דכתיב (איכה ה) זקנים משער שבתו {כה} בחורים מנגינתם בזמן שבטלו הזקנים היושבים בשער {כו} שהם הסנהדרין בטלו הבחורים מנגינתם גם כן:
<b style="color: gray;">תוי"ט</b>
{כד} השיר כו'. פירשו הפוסקים בשם ר' האי גאון ז''ל דהיינו שיר של אהבה שבין אדם לחבירו ולשבח יפה ביפיו. אבל שירות ותשבחות וזכרון חסדים של הקג: ''ה מנהג כל ישראל לאמרן בבית חתונה ובבית המשתאות בקול נגינות ובקול שמחה: {כה} <b>משום</b> דמנלן דמשבטלה סנהדרין כתיב כדאית' בגמרא ומשום דבהאי קרא לא כתיב ביה דאסור אלא משמע דנשבת מאליו, להכי מייתי מתניתין קרא בשיר לא ישתו, דלמיסר משמע: {כו} <b>והם</b> הזקנים שאמר הקב''ה עליהן תתן לך בכל שעריך. הר''מ:
<h3>פרק ט - משנה יב</h3>
מִשֶּׁמֵּתוּ נְבִיאִים הָרִאשׁוֹנִים, בָּטְלוּ אוּרִים וְתֻמִּים. מִשֶׁחָרַב בֵּית הַמִּקְדָּשׁ, בָּטַל הַשָּׁמִיר וְנֹפֶת צוּפִים, וּפָסְקוּ אַנְשֵׁי אֲמָנָה, שֶׁנֶּאֱמַר (תהלים יב) הוֹשִׁיעָה ה' כִּי גָמַר {כט} חָסִיד וְגוֹ'. רַבָּן שִׁמְעוֹן בֶּן גַּמְלִיאֵל אוֹמֵר מִשּׁוּם רַבִּי יְהוֹשֻׁעַ, מִיּוֹם שֶׁחָרַב בֵּית הַמִּקְדָּשׁ, אֵין יוֹם שֶׁאֵין בּוֹ קְלָלָה, וְלֹא יָרַד הַטַּל לִבְרָכָה, וְנִטַּל טַעַם הַפֵּרוֹת. רַבִּי יוֹסֵי אוֹמֵר, אַף נִטַּל שֹׁמֶן הַפֵּרוֹת:
<b style="color: gray;">רע"ב</b> <b>משמתו נביאים הראשונים</b>. כל הנביאים נקראים נביאים ראשונים, חוץ מחגי זכריה ומלאכי וחבריהן דאחרונים נינהו, שהיו בבנין בית שני: <b>בטל השמיר</b>. כמין תולעת, ברייתו בשעורה. שהיו מראים אותו על האבנים הרשומות בדיו והן נבקעות מאיליהן, ובו פיתחו אבני האפוד והחושן, דכתיב בהו במלואותם שיהיו שלימות שלא יחסרו בהם אלא כותב עליהן בדיו ומראה להם שמיר על פני הדיו בחוץ: <b>ונופת צופים</b>. דבש הבא ממקום ששמו, ציפיאה {כז}, ומשובח מאד: <b>ופסקו אנשי אמנה</b>. אנשים שמאמינים בהקדוש ברוך הוא {כח}:
<b style="color: gray;">תוי"ט</b>
{כז} <b>ומדקדוק</b> הלשון שם העצם לא יתרבה, ואם כן האיך אמרו צופים. ונראה לפרש לדברי הר''ב שהמקום הוא נקרא צופים בלשון מקרא כמה דאת אמר הרמתים צופים. וכן נקרא בימי התנאים אלא שנשתבש אח''כ בפי ההמון והיו קוראין אותה צופיאה. ולשון הר''מ, דבש הבא מא''י נקרא צופים. משמע שר''ל שהדבש נקרא צופים. ועתוי''ט: {כח} <b>לוותר</b> ממונם לנוי הדור מצוה ולצדקה ולהוצאת שבתות ויו''ט. רש''י: {כט} <b>גמר</b>. וסיפיה כי פסו אמונים מבני אדם. ואע''ג דדוד אמרו, מצינו לו כמה מזמורים שאמרן על העתיד:
<h3>פרק ט - משנה יג</h3>
רַבִּי שִׁמְעוֹן בֶּן אֶלְעָזָר אוֹמֵר, הַטָּהֳרָה נָטְלָה אֶת (הַטַּעַם וְאֶת) הָרֵיחַ. הַמַּעַשְׂרוֹת נָטְלוּ אֶת שֹׁמֶן הַדָּגָן. (וַחֲכָמִים אוֹמְרִים), הַזְּנוּת וְהַכְּשָׁפִים כִּלּוּ אֶת הַכֹּל:
<b style="color: gray;">רע"ב</b> <b>הטהרה בטלה את הטעם</b>. טהרה שפסקה מישראל, בטלה טעם הפירות וריחם. שבזמן שהיו ישראל טהורים ועוסקים בטהרה אף הקב''ה היה מטהר את הפירות מטעם רע וריח רע: <b>מעשר בטל שומן דגן</b>. דמעשר איקרי חלב, כדכתיב (במדבר יח) כל חלב יצהר {ל}:
<b style="color: gray;">תוי"ט</b>
{ל} <b>וסיפיה</b> דקרא וכל חלב תיו. וש ודגן. ואע''ג דקרא בתרומה משתעי, הושאל שם מעשרות לכל המתנות. ונקט דגן לפי שהוא צורך לבני אדם יותר מהכל, והוא הדין לתירוש ויצהר:
<h3>פרק ט - משנה יד</h3>
בְּפֻלְמוֹס שֶׁל אַסְפַּסְיָנוּס גָּזְרוּ עַל עַטְרוֹת חֲתָנִים, וְעַל הָאֵרוּס. בְּפֻלְמוֹס שֶׁל טִיטוּס גָּזְרוּ עַל עַטְרוֹת כַּלּוֹת, וְשֶׁלֹא יְלַמֵּד אָדָם אֶת בְּנוֹ יְוָנִית. בְּפֻלְמוֹס הָאַחֲרוֹן גָּזְרוּ שֶׁלֹּא תֵצֵא הַכַּלָּה בָּאַפִּרְיוֹן בְּתוֹךְ הָעִיר, וְרַבּוֹתֵינוּ {לה} הִתִּירוּ שֶׁתֵּצֵא הַכַּלָּה בָּאַפִּרְיוֹן בְּתוֹךְ הָעִיר:
<b style="color: gray;">רע"ב</b> <b>בפולמוס של אספסיינוס</b>. חיל {לא} שהביא אספסיינוס על ירושלים: <b>גזרו על עטרות חתנים</b>. היו עושים לחתנים עטרות מאבן מלח {לב} שהוא צלול כעין הבדולח וצובעין אותה בגפרית כעין ציורין שקורין ניי''ל. ואית דמפרשי עטרות של הדס ושל ורד. ושניהם אסורים, ואין מותר אלא עטרות של קנים: <b>ועל האירוס</b>. עשוי כמין נפה שדפנותיה עגולות ושוטחים על פיה עור דק ומכין עליו במקל דק ומוציא קול צלול. ובלע''ז קורין לו טנבורו: <b>עטרות כלות</b>. כעין עיר עשויה מזהב: <b>ושלא ילמד אדם את בנו יונית</b>. פירוש, חכמה יונית. והם רמזים וחידות שהיו ליונים, ולא היו מכירים בהם אלא הרגילים בהם. ובגמרא מפרש טעמא משום מעשה שהיה (כשיצאו) [צ''ל כשצרו] מלכי חשמונאי {לג} זה על זה, היו אותן שבפנים משלשלים לאותן שבחוץ בכל יום דינרין בקופה ומעלין להן תמידין, היה שם זקן אחד ולעז להם בחכמה יונית, כל זמן שהם עסוקין בעבודה אין נמסרין בידכם. אותו היום שלשלו להם דינרים בקופה והעלו להם חזיר. באותה שעה אמרו ארור אדם שיגדל חזיר {לד}, וארור אדם שילמד לבנו חכמה יונית: <b>בפולמוס האחרון</b>. הוא חורבן הבית. ושל טיטוס נמי הוה: <b>באפריון</b>. כמו אהל של מעילין וטליתות מוזהבות: <b>ורבותינו התירו שתצא כלה באפריון</b>. משום צניעותא. וכן הלכה:
<b style="color: gray;">תוי"ט</b>
{לא} <b>ואל</b> מצנים יקחהו, מתורגם פולמסן במאני זיינא ידברוניה: {לב} <b>ופירשו</b> התוספ' עטרות שעושין כעין כיפה למעלה מראשו. ועתוי''ט: {לג} <b>ותימא</b> דקדמו טובא לטיטוס כו', וי''ל דמעיקרא גזרו ולא קבלו מינייהו כו'. תוספ': {לד} <b>ותימא</b> דלא תנן לה נמי. וי''ל דשנויה הוא בהדי איסור גדולין דסוף פ''ז דב''ק ולא הוצרך לשנותה בכאן: {לה} <b>ורבותינו</b>. ר''ל רבינו הקדוש המחבר. הר''מ:
<h3>פרק ט - משנה טו</h3>
מִשֶּׁמֵּת רַבִּי מֵאִיר, בָּטְלוּ מוֹשְׁלֵי מְשָׁלִים. מִשֶּׁמֵּת בֶּן עַזַּאי, בָּטְלוּ הַשַּׁקְדָּנִים. מִשֶּׁמֵּת בֶּן זוֹמָא, בָּטְלוּ הַדַּרְשָׁנִים. מִשֶּׁמֵּת רַבִּי יְהוֹשֻׁעַ, פָּסְקָה טוֹבָה מִן הָעוֹלָם. מִשֶּׁמֵּת רַבָּן שִׁמְעוֹן בֶּן גַּמְלִיאֵל, בָּא גוֹבַי וְרַבּוּ צָרוֹת. מִשֶּׁמֵּת רַבִּי אֶלְעָזָר בֶּן עֲזַרְיָה, פָּסַק הָעשֶׁר {לח} מִן הַחֲכָמִים. מִשֶּׁמֵּת רַבִּי עֲקִיבָא, בָּטַל כְּבוֹד הַתּוֹרָה. מִשֶּׁמֵּת רַבִּי חֲנִינָא בֶּן דּוֹסָא, בָּטְלוּ אַנְשֵׁי מַעֲשֶׂה. מִשֶּׁמֵּת רַבִּי יוֹסֵי קַטְנוּתָא, פָּסְקוּ חֲסִידִים. וְלָמָּה נִקְרָא שְׁמוֹ קַטְנוּתָא, שֶׁהָיָה קַטְנוּתָן שֶׁל חֲסִידִים. מִשֶּׁמֵּת רַבָּן יוֹחָנָן בֶּן זַכַּאי, בָּטַל זִיו הַחָכְמָה {מ}. מִשֶּׁמֵּת רַבָּן גַּמְלִיאֵל הַזָּקֵן, בָּטַל כְּבוֹד הַתּוֹרָה וּמֵתָה {מא} טָהֳרָה וּפְרִישׁוּת. מִשֶּׁמֵּת רַבִּי יִשְׁמָעֵאל בֶּן פָּאבִי, בָּטַל זִיו הַכְּהֻנָּה {מב}. מִשֶּׁמֵּת רַבִּי, בָּטְלָה עֲנָוָה וְיִרְאַת חֵטְא. רַבִּי פִּנְחָס בֶּן יָאִיר אוֹמֵר, מִשֶּׁחָרַב בֵּית הַמִּקְדָּשׁ, בּוֹשׁוּ חֲבֵרִים {מג} וּבְנֵי חוֹרִין, וְחָפוּ רֹאשָׁם, וְנִדַּלְדְּלוּ אַנְשֵׁי מַעֲשֶׂה, וְגָבְרוּ בַעֲלֵי זְרוֹעַ וּבַעֲלֵי לָשׁוֹן, וְאֵין דּוֹרֵשׁ וְאֵין מְבַקֵּשׁ, וְאֵין שׁוֹאֵל, עַל מִי לָנוּ לְהִשָּׁעֵן, עַל אָבִינוּ שֶׁבַּשָּׁמַיִם. רַבִּי אֱלִיעֶזֶר הַגָּדוֹל אוֹמֵר, מִיּוֹם שֶׁחָרַב בֵּית הַמִּקְדָּשׁ, שְׁרוֹ חַכִּימַיָּא לְמִהְוֵי כְסָפְרַיָּא, וְסָפְרַיָּא כְּחַזָּנַיָּא, וְחַזָּנַיָּא כְּעַמָּא דְאַרְעָא, וְעַמָּא דְאַרְעָא אָזְלָא וְנִדַּלְדְּלָא, וְאֵין מְבַקֵּשׁ {מד}. עַל מִי יֵשׁ לְהִשָּׁעֵן, עַל אָבִינוּ שֶׁבַּשָּׁמָיִם. בְּעִקְּבוֹת מְשִׁיחָא {מה} חֻצְפָּא יִסְגֵּא, וְיֹקֶר יַאֲמִיר {מו}. הַגֶּפֶן תִּתֵּן פִּרְיָהּ וְהַיַּיִן בְּיֹקֶר {מז}, וְהַמַּלְכוּת תֵּהָפֵךְ לְמִינוּת, וְאֵין תּוֹכֵחָה. בֵּית וַעַד יִהְיֶה לִזְנוּת, וְהַגָּלִיל יֶחֱרַב, וְהַגַּבְלָן יִשּׁוֹם, וְאַנְשֵׁי הַגְּבוּל יְסוֹבְבוּ מֵעִיר לְעִיר וְלֹא יְחוֹנָנוּ, וְחָכְמַת סוֹפְרִים תִּסְרַח, וְיִרְאֵי חֵטְא יִמָּאֵסוּ, וְהָאֱמֶת תְּהֵא נֶעְדָּרֶת. נְעָרִים פְּנֵי זְקֵנִים יַלְבִּינוּ, זְקֵנִים יַעַמְדוּ מִפְּנֵי קְטַנִּים. (מיכה ז) בֵּן מְנַבֵּל אָב, בַּת קָמָה בְאִמָּהּ, כַּלָּה בַּחֲמֹתָּהּ, אֹיְבֵי אִישׁ אַנְשֵׁי בֵיתוֹ. פְּנֵי הַדּוֹר כִּפְּנֵי הַכָּלֶב, הַבֵּן אֵינוֹ מִתְבַּיֵּשׁ מֵאָבִיו. וְעַל מִי יֶשׁ לָנוּ לְהִשָּׁעֵן, עַל אָבִינוּ שֶׁבַּשָּׁמָיִם. רַבִּי פִּנְחָס בֶּן יָאִיר אוֹמֵר, זְרִיזוּת {מח} מְבִיאָה לִידֵי נְקִיּוּת, וּנְקִיּוּת מְבִּיאָה לִידֵי טָהֳרָה {מט}, וְטָהֳרָה מְבִיאָה לִידֵי פְרִישׁוּת {נ}, וּפְרִישׁוּת מְבִיאָה לִידֵי קְדֻשָּׁה {נא}, וּקְדֻשָּׁה מְבִיאָה לִידֵי עֲנָוָה {נב}, וַעֲנָוָה מְבִיאָה לִידֵי יִרְאַת חֵטְא {נג}, וְיִרְאַת חֵטְא מְבִיאָה לִידֵי חֲסִידוּת {נד}, וַחֲסִידוּת מְבִיאָה לִידֵי רוּחַ הַקֹּדֶשׁ {נה}. וְרוּחַ הַקֹּדֶשׁ מְבִיאָה לִידֵי תְחִיַּת הַמֵּתִים {נו}, וּתְחִיַּת הַמֵּתִים בָּאָה עַל יְדֵי אֵלִיָּהוּ זָכוּר לַטּוֹב {נז}, אָמֵן:
<b style="color: gray;">רע"ב</b> <b>בטלו מושלי משלים</b>. כגון ממשלות שועלים {לו}, דאמרינן בסנהדרין [לח:] כי הוי דריש רבי מאיר בפרקא הוה דריש תלתא שמעתתא ותלתא אגדתא ותלתא מתלי: <b>השקדנים</b>. שוקדים על דלתות בית המדרש לילה ויום {לז}, כדאמרינן ביבמות [סג:] דאמר בן עזאי מה אעשה ונפשי חשקה בתורה: <b>הדרשנים</b>. שהיה בקי במדרש טעמי מקראות, כדאמר [ברכות יב.] ולא זכיתי שתאמר יציאת מצרים בלילות עד שדרשה בן זומא: <b>בטל כבוד תורה</b>. שהיה נותן לב לדרוש על כל קוץ וקוץ [מנחות כח.]. וזהו כבוד תורה גדול, שאין בה דבר לבטלה: <b>בטלו אנשי מעשה</b>. שעושים מעשים מופלאים כדאמרינן בתעניות [כה.] יאמר לחומץ וידליק ולעזים להביא זאבים בקרניהם: <b>קטנותם של חסידים</b>. שהיו החסידים הולכים ומתקטנין והוא היה מקטניהן וסופן {לט}: <b>משמת רבן גמליאל הזקן בטל כבוד התורה</b>. שעד שמת הוא היה בריאות בעולם והיו לומדים תורה מעומד [מגילה כא] ומשמת באת תשות כח לעולם והתחילו ללמוד מיושב. וזהו בטל כבוד תורה: <b>משמת רבי בטלה ענוה</b>. תלמידיו של רבי הוסיפו וכתבו זה במשנה:
<b style="color: gray;">תוי"ט</b>
{לו} <b>וז''ל</b> רש''י, מושלי משלות לתת אות אמלתא וטעם לחכמה לכנוס בה בשערי בינה, כגון ממשלת שועלים. ומ''ם ראשונה במקום מן: {לז} <b>ולשון</b> הכתוב לשקוד על דלתותי יום יום. ומפרש בשרשי קמחי, ענין המהירות וההשתדלות וההתמדה על הדבר: {לח} <b>העושר</b>. כדאמרינן תריסר אלפי עגלי הוה מעשר מעדריה כל שתא. רש''י: {לט} <b>ולבי</b> מהסס, שא''כ כינוי השם שלא לכבודו. והר''מ כתבם, ופירוש קטנותם של חסידים בכללם ושרשם, לפי ששורש הדבר ותחלתו קטן ע''כ. ובירושלמי גרס שהיה תמציתן של חסידים: {מ} <b>כתב</b> רש''י זה לא ידענא מה היא ע''כ. ואנא לא ידענא אמאי לא מפרש כעין שמפרש לזיו הכהונה: {מא} <b>ומתה</b>. לא ידענא אמאי נקט לשון משונה ולא קאמר ובטלה: {מב} <b>זיו</b> הכהונה. שהיה חכם ועשיר וכהנים רבים אוכלים על שלחנו רש''י. וז''ש חכם צ''ל כהן: {מג} <b>חברים</b>. ר''ל תלמידי חכמים שנקראו כן ע''ש שחברתם חברה נאמנת. ובני חורין. מיוחסים. רש''י. חפו ראשם, שגברה ידי עזי פנים שהם עשירים ואלו עניים. ונדלדלו כו' אין חש להם: <b>ואין</b> דורש, לישראל. ואין מבקש, עליהם רחמים. עכ''ל רש''י: <b>ואין</b> שואל. בשלום חבירו. נ''ל: <b>הגדול</b>. הוא ר''א בן הורקנוס תלמיד ריב''ז: שרו חכימיא, התחילו החכמים: <b>ספריא</b>. מלמדי תינוקות שהם קטנים מן החכמים: <b>כחזנא</b>. עיין ריש פ''ז דיומא: <b>כעמא</b> דארעא. כעמי הארץ, דהיינו כאנשים הנבערים מדעת ומיראת ה': {מד} <b>מבקש</b>. ול''ק דלא אמר ואין דורש, כיון דתרי תנאי נינהו, ולישנא דמר הכין ולישנא דמר הכין: {מה} <b>בעקבות</b> כו'. לפני ביאת משיח. רש''י: {מו} <b>יאמיר</b>. בפרק חלק גרס יעוות. ופירש''י שלא יכבדו זה את זה. ל''א מכובד שבהן יהא עוותן ורמאי, ע''כ. או יאמיר מענין גבהות כו', ויהיה ענינו היוקר יגדל עד למעלה, כאדם האומר יש יקרות שאין למעלה הימנו. ועתוי''ט: {מז} <b>ביוקר</b>. שהכל עוסקין במשתאות: ואין תוכחה, אין לך אדם שיוכל להוכיח, שכולם נכשלים בחטאות, וכשמוכיחן א''ל אתה כמוני: {מח} <b>זריזות</b> כו'. פירוש זריזות שהוא זהיר ומהיר במצות. כד''א זריזין מקדימין למצות. הר''ן. וכן בכללו שהוא זריז להשמר עצמו שלא תבא עבירה לידו. רש''י. ופירוש נקיות, נקי באין חטא: {מט} <b>טהרה</b>. פירש''י צח ולובן ועדיף מנקי. והנ''י מפרש טהרת הלב בשימנע עצמו מעבירות יגרום לו שאפילו במחשבתו לא יחטא. ועתוי''ט: {נ} <b>פרישות</b>. אף מדבר המותר פורש, להחמיר על עצמו. רש''י: {נא} <b>קדושה</b>. שהוא פרישות טפי להתקדש אפילו מהצריך לגופו, כגון נזירות יין ותעניות. י''מ. ויהיה פירוש קדש עצמך במותר לך שאמרו תז''ל כלומר במותר וצריך לך: {נב} <b>ענוה</b>. מתוך שהוא מבזה עניני העולם בא לידי ענוה. הר''נ: {נג} <b>יראת</b> חטא. היינו שמצד החטא בעצמו מתירא. ולא מיראת הפורענות. אלא מאהבת המקום או מפני מוראו ואין זה מורא פורענות אלא שמוראו וגדלו ואימתו מוטלת עליו. א''נ ר''ל שמדקדק מאוד פן יכשל בתטא אפילו בשוגג. י''מ. {נד} חסידות. פירוש שכל מעשיו לשם שמים. הר''ן. ולי נראה לפרש דהיינו ויתורו עם חביריו לפנים משורת הדין במשאו ומתנו. י''מ: {נה} <b>רוח</b> הקודש. להשרות עליו שכינה. רש''י: {נו} <b>תחיית</b> המתים. בירושלמי, דכתיב ונתתי רוחי בכם וחייתם, שבתחלה יתן בהם רוה''ק, וע''י זה יחיו. וכן פירוש נ''י ונתתי רוחי בכם, שרוה''ק נדבקת בהם. ואע''ג דפשוטו נתינת הרוח בגופם כדי שיחיו, מדכתיב רוחי ולא רוח משמע הרוח המיוחד לה' דהיינו רוה''ק. י''מ: {נז} <b>ע''י</b> אליהו ז''ל. ובירושלמי תחיית המתים מביאה לידי אליהו, ומייתי מדכתיב הנה אנכי שולח לכם את אליהו הנביא לפני בוא יום ה' הגדול והנורא. ופירש הר''ן וכיון דבשביל אותו יום אתי אליהו נמצא שתהיית המתים גורמות לאליהו שיבא: