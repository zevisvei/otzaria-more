<h1>משנה - חולין</h1>

<h2>פרק א</h2>
<h3>פרק א - משנה א</h3>
הַכֹּל שׁוֹחֲטִין וּשְׁחִיטָתָן כְּשֵׁרָה, חוּץ מֵחֵרֵשׁ, שׁוֹטֶה, וְקָטָן, שֶׁמָּא יְקַלְקְלוּ בִשְׁחִיטָתָן. וְכֻלָּן שֶׁשָּׁחֲטוּ וַאֲחֵרִים רוֹאִין אוֹתָן, שְׁחִיטָתָן כְּשֵׁרָה. שְׁחִיטַת נָכְרִי, נְבֵלָה וּמְטַמְּאָה בְמַשָּׂא. הַשּׁוֹחֵט בַּלַּיְלָה, וְכֵן הַסּוּמָא שֶׁשָּׁחַט, שְׁחִיטָתוֹ כְשֵׁרָה. הַשּׁוֹחֵט בַּשַּׁבָּת, וּבְיוֹם הַכִּפּוּרִים, אַף עַל פִּי שֶׁמִּתְחַיֵּב בְּנַפְשׁוֹ {י}, שְׁחִיטָתוֹ כְשֵׁרָה:
<b style="color: gray;">רע"ב</b> <b>הכל שוחטין</b>. בגמרא פריך, הכל שוחטים לכתחלה, ושחיטתן כשירה דיעבד. דמרישא משמע דהאי דמרבינן מהכל שוחטין לכתחלה {א}, ובסיפא משמע דכי מרבינן מהכל, דיעבד מרבינן ליה אבל לכתחלה לא אתרבי. והא ליכא למימר כולה מתניתין לכתחלה וחדא קתני, דכיון דתנא הכל שוחטין פשיטא דכשרה. ובמסקנא מפרשא מתניתין בגמרא הכי, הכל שוחטין, כל המומחים היודעים הלכות שחיטה {ב} שוחטין, ואע''פ שאין מוחזקין, שלא שחטו לפנינו שלשה פעמים לראות אם יש בהן כח שלא יתעלפו {ג} בשחיטה ויבואו לידי שהיה. במה דברים אמורים דחשיבי מומחים, בזמן שאלו המוסרים לו לשחוט יודעים ומכירים בו שיודע הלכות שחיטה, אבל אם אין יודעים בו אם יודע הלכות שחיטה, לא ישחוט. ואם שחט, בודקין אותו, ואם יודע הלכות שחיטה שחיטתו כשרה: <b>חושן מחרש שוטה וקטן</b>. דאפילו דיעבד ויודעים הלכות שחיטה אסור לאכול משחיטתן. דתמיד הן מוחזקין לקלקל, שאין בהן דעת: <b>וכולן ששחטו</b>. מדלא קתני ואם שחטו, אלא וכולן ששחטו, משמע דלאו אחרש שוטה וקטן גרידא קאי {ד} אלא אך אשאין יודעים בו אם יודע הלכות שחיטה דרישא קאי, דבודקין אותו. ואי ליתיה קמן דלבדקיה, ושחט ואחרים רואין אותו, שחיטתו כשרה. ולית הלכתא כי האי מתניתין. אלא אף על גב דאין אחרים רואין אותו וליתיה קמן דלבדקיה שחיטתו כשרה, דרוב מצויין אצל שחיטה מומחים הן, ואף לכתחלה שוחטין אע''פ שאין אחרים רואין אותן: <b>שחיטת נכרי</b>. אפילו כהלכתה וישראל עומד על גביו {ה}, נבלה. אבל אינה אסורה בהנאה {ו}, דדוקא שחיטת מין האדוק לעבודה זרה {ז} אסורה בהנאה, דסתם מחשבת מין לעבודה זרה, אבל נכרי האמור כאן הוא מאותן שמעשה אבותיהן בידיהן: <b>ומטמאה במשא</b>. כדכתיב (ויקרא י''א) והנושא את נבלתה וגו', ואעפ''י שלא נגע. ולא היה צריך למתני, דכיון דנבילה היא בידוע שנבילה מטמאה במשא, אלא לומר לך, זו מטמאה במשא בלבד, ויש לך אחרת שמטמאה אפילו באוהל, ואי זו, זו תקרובת עבודר זרה: <b>השוחט בלילה וכן הסומא</b>. תנא שוחט בלילה דומיא דסומא, מה סומא באפילה אף השוחט בלילה באפילה, ובהאי הוא דתנא השוחט דיעבד אין לכתחלה לא, אבל כשאבוקה כנגדו אפילו לכתחלה שוחטים בלילה: <b>השוחט בשבת</b>. אע''פ שאם היה מזיד {ח} היה מתחייב בנפשו, שחיטתו כשרה. ומיהו אסורה באכילה ליומה, דלהכי תני בשבת וביום הכפורים, לאקושי שבת ליום הכיפורים, מה יום הכיפורים אסורה באכילה כל אותו היום משום עינוי, אף שבת אסורה באכילה כל אותו היום. ולמוצאי שבת מותרת בין לו בין לאחרים. והשוחט לחולה בשבת דבהתירא קא שחט. מותר לבריא לאכול {ט} ממנו באותו שבת בשר חי, אבל לא מבושל, שמא ירבה בשבילו:
<b style="color: gray;">תוי"ט</b>
{א} <b>דודאי</b> לא אתא לאשמועינן אלא אמאי דמרבינן. דבמי דפשיטא לן ששוחט, מאי אתי למימרא, קרא כתיב וזבחת: {ב} <b>הנהו</b> דכתב בריש פרק ב' דהלכתא גמירי להו: {ג} <b>לשון</b> עייפות וחלשות הלב, שאין יכול, לראות מכת חרב וסכין אפילו בבהמה. כמו ותתעלפנה הבתולות: {ד} <b>ומיהו</b> אדידהו נמי קאי דדוקא בדיעבד מכשירין שחיטתן. אבל לכתחלה לא אפילו באחרים עומדים על גביהם. הר''ם. ועתוי''ט: {ה} <b>רש''י</b> ומסיים הר''ן, שאין שחיטה אלא בישראל. אבל נכרי כיון דלאו בתורת שחיטה הוא כששחטה הויא לה כמתה מאליה. הר''נ. ובב''י בשם ר''י, משום דכתיב וזבחת ואכלת אותו שהוא בר זביחה אכול מזבחו. ועתוי''ט: {ו} <b>כלומר</b> כתקרובת ע''ז דאסורה בהנאה, כדתנן במ''ג פ''ב דעבודה זרה. {ז} וז''ל הר''מ, לפי שעובדי ע''ז חלוקים לב' חלקים, האחד מהן היודעין לעשות אותה, ר''ל להביט אל המזלות הצומחים לצורך מלאכתם, ולהוריד הרוחניות בהן ושאר אותן שטויות המטנפים השכל כו'. והחלק הב', הן העובדים לאותן הצורות הידועות כפי מה שלמדו מחכמיהם בלבד. וכן הם רוכ עובדי ע''ז. והחלק הזה האחרון עליו אמרו חכמים ז''ל בלשון הזה, נכרים שבחוץ לארץ לאו עובדי ע''ז אלא מעשה אבותיהם בידיהם. הר''מ: {ח} <b>דאילו</b> במזיד, לא יאכל עולמית. כדאשכהן במבשל בשבת במזיד. במ''ג פ''ב דתרומות. ובפירוש הר''ב שם דלאחרים מותר למוצאי שבת. וכ''כ הר''מ והטור. ולכאורה בשחיטה נמי דינא הכי. ומ''מ מתניתין לא מתוקמא במזיד, דשחיטתו כשרה קתני לא שנא לו ולא שנא לאחרים כו'. וכי תימא אמאי כשר לאחרים הא הוי מחלל שכת דפירש הר''ב במשנה דלקמן דשחיטתו פסולה. י''ל דלקמן מיירי בפרהסיא והכא בצנעא. ועי''ל דמשום פעם אתת לא חשיב מומר. תום'. אבל בהר''מ והטור משמע דבמזיד אסור אף לאחרים. ועתוי''ט: {ט} <b>גמרא</b>, מ''ט, כיון דא''א לכזית בשר בלא שחיטה, אדעתא דחולה קא שחט. פירש''י, וליכא למגזר שמא ירבה בשחיטה בשביל בריא, דהא משום ההוא זית דחולה בעי למשחט כולה: {י} <b>בנפשו</b>. בשבת סקילה. וביום הכיפורים כרת. הר''נ:
<h3>פרק א - משנה ב</h3>
הַשּׁוֹחֵט בְּמַגַּל יָד, בְּצוֹר, וּבְקָנֶה, שְׁחִיטָתוֹ כְשֵׁרָה. הַכֹּל שׁוֹחֲטִין וּלְעוֹלָם שׁוֹחֲטִין, וּבַכֹּל שׁוֹחֲטִין, חוּץ מִמַּגַּל קָצִיר, וְהַמְּגֵרָה, וְהַשִּׁנַּיִם, וְהַצִּפֹּרֶן, מִפְּנֵי שֶׁהֵן חוֹנְקִין. הַשּׁוֹחֵט בְּמַגַּל קָצִיר בְּדֶרֶךְ הֲלִיכָתָהּ, בֵּית שַׁמַּאי פּוֹסְלִין, וּבֵית הִלֵּל מַכְשִׁירִין. וְאִם הֶחֱלִיקוּ שִׁנֶּיהָ, הֲרֵי הִיא כַסַּכִּין:
<b style="color: gray;">רע"ב</b> <b>מגל יד</b>. יש לה שתי פיות, האחת חלקה כסכין והאחת יש בה פגימות, ובצד שהיא חלקה אין שוחטים לכתחלה, גזירה שמא ישחוט בצד הפגום. ולהכי תנא השוחט דמשמע דיעבד אין לכתחלה לא. ושמעינן מהא, דסכין פגומה ויש בה כדי לשחוט מן הפגם ולהלן, אסור לשחוט בה לכתחלה, אלא א''כ כרך הפגם בבגד או בגמי דהשתא ליכא למגזר דלמא אתי לשחוט במקום הפגם: <b>בצור ובקנה</b>. מתניתין מיירי בצור ובקנה שהיו תלושים ולבסוף חברן {יא} ושחט בהן כשהן מחוברים, ודיעבד אין לכתחלה לא. אבל במחובר מעיקרו, אפילו דיעבד פסול {יב}. ותלוש גמור אפילו לכתחלה שרי: <b>צור</b>. סלע מחודד. ולשון מקרא הוא (שמות ד), ותקח צפורה צור ותכרות: <b>הכל שוחטים</b>. לאתויי ישראל מומר לעבירה אחת, או אפילו לעבירות הרבה שמותר לאכול משחיטתו. והוא שלא יהיה מומר לעבודה זרה {יג} או מחלל שבתות בפרהסיא {יד}. ובודק ישראל כשר הסכין ונותן לו, מפני שחזקתו שאינו טורח לבדוק, ואחר כן שוחט אפילו בינו לבין עצמו, וחוזר ישראל ובודק סכינו לאחר שחיטה, אם היא יפה שחיטתו כשרה. ואלו הצדוקין שאנו קורין להן קראים שאינן מאמינים בתורה שבעל פה, שחיטתן פסולה. אלא אם כן ישראל עומד ורואה השחיטה מתחלה ועד סוף: <b>ולעולם שוחטים</b>. בין ביום, בין בלילה לאור האבוקה, בין בראש הגג, ולא חיישינן שמא יאמרו לצבא השמים עלה לשחוט {טו}. וכן שוחטים בראש הספינה {טז}, דמוכחא מלתא דלנקר ספינתו הוא צריך ולא לשר הים קשחיט: <b>ובכל שוחטים</b>. בין בזכוכית בין בקרומית של קנה שהוא עשב הגדל באגם שחותך כסכין. אבל בקנה עצמו אין שוחטין בו לכתחלה, מפני נימין שפורשים ממנו ונוקבים הסימנים ואתי למעבד חלדה: <b>מגל קציר</b>. שקוצרים בה התבואה. שפגימותיה נוטות כולן לצד אחד בשפוע: <b>מגירה</b>. סכין מלא פגימות, ויש לכל פגימה מורשא מכאן ומכאן דהיינו אוגרות: <b>שינים</b>. התחובים בלחי של בהמה. ודוקא כשהן שנים או יותר {יז}: <b>והצפורן</b>. המחוברת: <b>שהן חונקין</b>. שאין חותכין, אלא קורעין מחמת הפגימות. והאי חונקים, אשארא קאי ולאו אצפורן, דטעמא דצפורן משום מחובר הוא {יח}: <b>מגל קציר</b>. ראשיה כפופים מאד ודרך הליכתה אינה קורעת: <b>בית שמאי אומרים נבילה</b>. ומטמאה במשא. דגזרינן הולכה אטו הובאה. ובית הלל לא גזרי, דאפושי טומאה לא מפשינן משום גזירה. אבל באכילה מודו דאסורה, גזירה הולכה אטו הובאה:
<b style="color: gray;">תוי"ט</b>
{יא} <b>משום</b> צור איצטריך לאוקמיה הכי. אבל קנה הוה מצי למימר דמיירי בקנה שאינו גדל באגם כדלקמן. תוס': {יב} <b>בגמרא</b> ילפינן מקרא דשחיטה בתלוש. ועתוי''ט: {יג} <b>שאמרו</b> מומר לעבודה זרה מומר לכל התורה כולה. הר''מ: {יד} <b>לפי</b> שעיקר בידינו ג''כ המחלל שבת בפרהסיא הרי הוא כעובד עבודה זרה לכל דבריו. הר''מ: {טו} <b>דשחיטתו</b> פסולה, כדתנן פ''ב מ''ח: {טז} <b>לשון</b> רש''י אע''ג דתנן בפ''ב מ''ט אין שוחטין לתוך ימים, בראש הספינה שרי דמוכחא מלתא דלנקר כו': {יז} <b>דא</b>. לו אחר לא מקרי מחובר במה שהוא בלחי, דלחי הוי כבית יד. הר''מ: {יח} <b>במחוברת</b> לגוף הוא. דאלו ליד והיד תלושה מן הגוף, לא מקרי מחובר. כמו שן בלחי:
<h3>פרק א - משנה ג</h3>
הַשּׁוֹחֵט מִתּוֹךְ הַטַּבַּעַת וְשִׁיֵּר בָּהּ מְלֹא הַחוּט עַל פְּנֵי כֻלָּהּ, שְׁחִיטָתוֹ כְשֵׁרָה. רַבִּי יוֹסֵי בְּרַבִּי יְהוּדָה אוֹמֵר, מְלֹא הַחוּט עַל פְּנֵי רֻבָּהּ:
<b style="color: gray;">רע"ב</b> <b>השוחט מתוך הטבעת</b>. בטבעת הגדולה שהיא עליונה לכולן קאמר {יט}: <b>ושייר בה מלוא החוט על פני כולה</b>. לצד הראש. שלא הטה לסכין לצאת מן הטבעת לצד הראש עד שגמר כל הטבעת כולה, כשרה: <b>מלוא החוט</b>. כלומר כל דהו {כ}. אבל אם קודם שגמר את כולה הגריס את הסכין לצד הראש. ויצא מן הטבעת וגמר את השחיטה למעלה מן הטבעת שאינו מקום שחיטה, שהיא הגרמה, אף על פי שנשחט רוב הקנה במקום שחיטה, פסלי רבנן, הואיל וגמרו בפסול: <b>רבי יוסי בר' יהודה אומר מלוא החוט על פני רובה</b>. אם שייך בה מלוא חוט השערה מן הטבעת לצד הראש על פני רוב הטבעת, כלומר שחתך רוב הקנה בתוך הטבעת ובמיעוטה הגריס ויצא ממנה לצד הראש וגמר השחיטה למעלה ממנה, כשרה, דברובא אתכשרה לה שחיטה, ואידך כי קא שחיט מחתך בשר בעלמא הוא. ופסק הלכה, השוחט למעלה מטבעת הגדולה, משפוי כובע ולמעלה, טריפה. משפוי כובע ולמטה, כשר. והיינו דשייר בחיטי, ששחט באותן שני חיטין של בשר שהן למעלה מטבעת הגדולה ולמטה משפוי כובע, ושייר בהן כל שהוא לצד הראש:
<b style="color: gray;">תוי"ט</b>
{יט} <b>והא</b> דקרי לה טבעת סתמא, משום דאין בכל הקנה טבעת גמורה אלא היא. שאינן שלימות, אלא רצועת בשר מהלכת לארכו של קנה ומחברת ראשי הטבעות. רש''י: {כ} <b>והיינו</b> דבסמוך פירש מלא חוט השערה. ומה שחסר בזה גילה בזה:
<h3>פרק א - משנה ד</h3>
הַשּׁוֹחֵט מִן הַצְּדָדִין, שְׁחִיטָתוֹ כְשֵׁרָה. הַמּוֹלֵק מִן הַצְּדָדִין, מְלִיקָתוֹ פְסוּלָה. הַשּׁוֹחֵט מִן הָעֹרֶף, שְׁחִיטָתוֹ פְסוּלָה. הַמּוֹלֵק מִן הָעֹרֶף, מְלִיקָתוֹ כְשֵׁרָה. הַשּׁוֹחֵט מִן הַצַּוָּאר, שְׁחִיטָתוֹ כְשֵׁרָה. הַמּוֹלֵק מִן הַצַּוָּאר, מְלִיקָתוֹ פְסוּלָה, שֶׁכָּל הָעֹרֶף כָּשֵׁר לַמְּלִיקָה, וְכָל הַצַּוָּאר כָּשֵׁר לַשְּׁחִיטָה. נִמְצָא, כָּשֵׁר בַּשְּׁחִיטָה, פָּסוּל בַּמְּלִיקָה {כג}. כָּשֵׁר בַּמְּלִיקָה, פָּסוּל בַּשְּׁחִיטָה:
<b style="color: gray;">רע"ב</b> <b>השוחט מן הצדדים</b>. צדי הצואר: <b>שחיטתו כשרה</b>. ואפילו לכתחילה נמי {כא}. ואיידי דבעי למתני סיפא המולק מן הצדדים, תני נמי השוחט בדיעבד: <b>המולק מן הצדדים מליקתו פסולה</b>. דבמליקה כתיב (ויקרא ה') ממול ערפו, דהיינו מאחוריו: <b>השוחט מן העורף שחיטתו פסולה</b>. והני מילי שלא החזיר הסימנים אחורי העורף אלא חתך המפרקת עד שהגיע לסימנים, דקודם שהגיע לסימנים נטרפה בשבירת המפרקת. ואע''ג דבמליקה כשרה, התם הוא דכולה מתחלה ועד סוף הוי מן המליקה והוי כשאר שוחט שנוקב את הושט מעט מעט עד שגומר שחיטתו. אבל שחט מן העורף, כיון דשחיטה לאו הכי גמירי, לא הוי שבירת המפרקת מן השחיטה, ואיטרפה לה. והשוחט מן הצדדים דקתני רישא, אפילו בדלא אהדר הסימנים. דהא מישחטי סימנים שפיר קודם חתיכת המפרקת: <b>המולק מן העורף</b>. לאו עורף ממש דהיינו מה שיש משפוי הקדקוד מאחוריו כל דבהדי פרצוף {כב}, דהא כתיב ממול ערפו, אלא מול הרואה את העורף דהיינו אחורי הצואר מלק בצפורן וחתך בשר ומפרקת עד שהגיע לסימנים. מליקתו כשרה. דזו היא מצות מליקתו לכתחלה. ואיידי דתנא השוחט מן העורף פסולה ואפילו בדיעבד, תנא נמי המולק בדיעבד: <b>השוחט מן הצואר</b>. תחת הגרון קרי צואר. והוא דרך רוב השחיטות: <b>שכל העורף</b>. כל מול הרואה את העורף:
<b style="color: gray;">תוי"ט</b>
{כא} <b>והר''נ</b> כתב, דמצות שחיטה לכתחילה באמצע צואר הוא. דמן הצדדים איכא למיחש שמא תשבר מפרקת קודם שחיטת הסימנין. ותו. כיון דשחיטה בסימנין היא, כי שחיט מן הצדדין וחותך מן המפרקת איכא צער בעלי חיים. לפיכך נראה, דדיעבד הוא דשחיטתו כשרה, אבל לכתחילה מצוה לשחוט מן אמצע הצואר. ועתוי''ט: {כב} <b>כדכתיב</b> כי פנו אלי עורף. ולא פנים. גמרא: {כג} <b>פסול</b> כו'. מפרש בגמרא דאתא למעוטי מחזיר סימנים לאחורי העורף, דפסול במליקה. וכתב רש''י ואיידי דתני [רישא] כשר בשחיטה כו', תני נמי [סיפא] כשר במליקה כו'. ועתוי''ט:
<h3>פרק א - משנה ה</h3>
כָּשֵׁר בַּתּוֹרִין, פָּסוּל בִּבְנֵי יוֹנָה. כָּשֵׁר בִּבְנֵי יוֹנָה, פָּסוּל בַּתּוֹרִין. תְּחִלַּת הַצִּהוּב בָּזֶה וּבָזֶה, פָּסוּל:
<b style="color: gray;">רע"ב</b> <b>כשר בתורין פסול בבני יונה</b>. דתורים משמע גדולים ולא קטנים. בני יונה קטנים ולא גדולים. דלא לשתמיט קרא ולכתוב מן בני התורים או מן היונה, ומדכתב בכולהו תורים ובני יונה שמע מינה לעכב: <b>תחלת הציהוב</b>. כשמתחיל להביא נוצה יפה צהובה סביב לצוארו, פסולים בזה ובזה. בבני יונה פסולין משום גדלן. ובתורים משום קטנן. דיצאו מכלל קטנים, ולכלל גדולים לא באו. ומיהו בני יונה הקטנים ביותר, ששומטין כנף מהם ואין דם יוצא ממנו, פסולים מרוב קטנן:
<b style="color: gray;">תוי"ט</b> <b>.אין</b> פירוש למשנה זו
<h3>פרק א - משנה ו</h3>
כָּשֵׁר בַּפָּרָה, פָּסוּל בָּעֶגְלָה. כָּשֵׁר בָּעֶגְלָה, פָּסוּל בַּפָּרָה. כָּשֵׁר בַּכֹּהֲנִים, פָּסוּל בַּלְּוִיִּם. כָּשֵׁר בַּלְּוִיִּם, פָּסוּל בַּכֹּהֲנִים. טָהוֹר בִּכְלֵי חֶרֶשׂ {כז}, טָמֵא בְּכָל הַכֵּלִים. טָהוֹר בְּכָל הַכֵּלִים טָמֵא בִּכְלִי חָרֶשׂ טָהוֹר בִּכְלֵי עֵץ, טָמֵא בִּכְלֵי מַתָּכוֹת. טָהוֹר בִּכְלֵי מַתָּכוֹת, טָמֵא בִּכְלֵי עֵץ. הַחַיָּב בַּשְּׁקֵדִים הַמָּרִים, פָּטוּר בַּמְּתוּקִים. הַחַיָּב בַּמְּתוּקִים, פָּטוּר בַּמָּרִים:
<b style="color: gray;">רע"ב</b> <b>כשר בפרה פסול בעגלה</b>. פרה אדומה ועגלה ערופה שתיהן נעשין בחוץ. אלא שפרה אדומה בשחיטה כשרה, בעריפה פסולה. עגלה ערופה, בעריפה כשרה בשחיטה פסולה {כד}. נמצא הכשר בפרה פסול בעגלה, והכשר בעגלה פסול בפרה: <b>כשר בכהנים פסול בלוים</b>. כהנים, במומין פסולים, בשנים כשרים. לוים, במומין כשרים בשנים פסולים {כה}, דכתיב (במדבר ח') ומבן חמשים שנה ישוב מצבא העבודה. ובשילה ובבית עולמים שלא היה שם משא בכתף, אין השנים פוסלים בלוים אלא הקול {כו} בלבד, והקול אינו פוסל בכהנים לעולם. נמצא, בין במדבר בין בשילה ובבית עולמים, הכשר בכהנים פסול בלוים, הכשר בלוים פסול בכהנים: טהור בכלי חרס כלי חרס טמא שאם הגיעה טומאה לאוירו ולא נגעה בו, נטמא הכלי חרס, דכתיב ביה (ויקרא י''א) אשר יפול מהם אל תוכו. ובגבו טהור, שאפילו נגעה טומאה בגבו לא נטמא בכך. אויר כל הכלים טהור, כל זמן שלא נגעה בהן הטומאה אף על פי שנתלית באוירן. וגבן טמא, שאם נגעה טומאה בגבן נטמאו. נמצא, הטהור בכלי חרס, טמא בכל הכלים. וטהור בכל הכלים, טמא בכלי חרס: <b>טהור בכלי עץ טמא בכלי מתכות</b>. גולמי כלי עץ, דהיינו כלים שלא נגמרה כל מלאכתן. אבל נגמרה חקיקתן וראויין הן לתשמישן, טמאים. ופשוטי כלי עץ טהורים אפילו נגמרה כל מלאכתן, דאתקש כלי עץ לשק, דכתיב (שם) מכל כלי עץ או בגד או עור או שק, מה שק מיטלטל מלא וריקן, אף כל מיטלטל מלא וריקן. גולמי כלי מתכות טהורים, הואיל ולכבוד עשויין לא חשיבי כלי למלתייהו עד שתגמר כל מלאכתן. פשוטיהן טמאים, דלא אתקיש לשק ככלי עץ. נמצא, הטהור בכלי עץ טמא בכלי מתכות, הטהור בכלי מתכות טמא בכלי עץ: <b>החייב בשקדים המרים</b>. שקדים המרים, קטנים חייבין במעשר, שדרכן לאכלן בקטנן קודם שיהיו מרים, גדולים פטורים, שאינן ראויין לאכילה. מתוקים, גדולים חייבין, שנגמר פריין, קטנים פטורין, שאין דרך אכילתן כן. נמצא, החייב בשקדים המרים פטור במתוקים, והחייב במתוקים פטור במרים:
<b style="color: gray;">תוי"ט</b>
{כד} דכתיב הערופה, משמע זו ערופה ואין אחרת ערופה. וכתיב וערפו העגלה, שנה עליה הכתוב לעכב. גמרא: {כה} <b>דת''ר</b> זאת אשר ללוים, זאת ללוים ואין אחרת ללוים. יכול יהיו הכהנים פסולים בשנים כו', ת''ל אשר ללוים ולא אשר לכהנים: {כו} <b>שיתקלקל</b> קולו מרוב הזקנה. ויראה לי שאינו נפסל אלא לומר שירה, אבל יהיה מן השוערים. הר''מ. ובגמרא מאי קרא, ויהי כאחד למחצצרים ולמשוררים להשמיע קול אחד. פירש''י ויהי כאחד, אפילו זקנים במשמע. קול אחד שצריכים לבסם את קולם שיהא נראה קול אחד: {כז} <b>טהור</b> בכלי חרס כו'. לפי שנאמר בכלי חרס תוכו, תוכו של זה ולא תוכו של אחר, ונאמר וכל כלי פתוח אשר אין צמיד פתיל עליו, איזהו כלי שטומאה קודמת לפתחו [שהטומאה משכים וממהר לבוא דרך פתחו] זה כלי חרס, וכי אין צמיד פתיל עליו הוא דטמא, הא יש צמיד פתיל עליו טהור, אלמא לא נטמא מגבו. ומדכתיב ביה טמא הוא, האי הוא דכי אין צמיד כו' טמא הא יש כו' טהור, הא כל הכלים בין שיש בו' בין שאין כו' טמאין. גמרא:
<h3>פרק א - משנה ז</h3>
הַתֶּמֶד, עַד שֶׁלֹּא הֶחֱמִיץ, אֵינוֹ נִקָּח בְּכֶסֶף מַעֲשֵׂר, וּפוֹסֵל אֶת הַמִּקְוֶה. מִשֶּׁהֶחֱמִיץ, נִקָּח בְּכֶסֶף מַעֲשֵׂר, וְאֵינוֹ פוֹסֵל אֶת הַמִּקְוֶה. הָאַחִין הַשֻּׁתָּפִין, כְּשֶׁחַיָּבִין בַּקָּלְבּוֹן, פְּטוּרִין מִמַּעְשַׂר בְּהֵמָה. כְּשֶׁחַיָּבִין בְּמַעְשַׂר בְּהֵמָה, פְּטוּרִים מִן הַקָּלְבּוֹן. כָּל מָקוֹם שֶׁיֵּשׁ מֶכֶר, אֵין קְנָס. וְכָל מָקוֹם שֶׁיֵּשׁ קְנָס, אֵין מֶכֶר. כָּל מָקוֹם שֶׁיֵּשׁ מֵאוּן, אֵין חֲלִיצָה. וְכָל מָקוֹם שֶׁיֵּשׁ חֲלִיצָה, אֵין מֵאוּן. כָּל מָקוֹם שֶׁיֵּשׁ תְּקִיעָה, אֵין הַבְדָּלָה. וְכָל מָקוֹם שֶׁיֵּשׁ הַבְדָּלָה, אֵין תְּקִיעָה. יוֹם טוֹב שֶׁחָל לִהְיוֹת בְּעֶרֶב שַׁבָּת, תּוֹקְעִין וְלֹא מַבְדִּילִין. בְּמוֹצָאֵי שַׁבָּת, מַבְדִּילִין וְלֹא תוֹקְעִין. כֵּיצַד מַבְדִּילִין, הַמַּבְדִּיל בֵּין קֹדֶשׁ לְקֹדֶשׁ. רַבִּי דוֹסָא אוֹמֵר, בֵּין קֹדֶשׁ חָמוּר לְקֹדֶשׁ הַקַּל:
<b style="color: gray;">רע"ב</b> <b>התמד עד שלא החמיץ</b>. עד השתא איירי בתרתי מילי ודבר הנוהג בזה אינו נוהג בזה, והשתא איירי בחדא מלתא ובזמן שדבר זה נוהג בה אין דבר זה נוהג בה: <b>תמד</b>. מים שנותנים על החרצנים והזגים וכשמחמיץ ותוסס נעשה יין, או על השמרים וקולטים אותן המים טעם היין. ובזמן שנתן שלשה חלקים מים והוציא ארבעה, לכולי עלמא יין מעליא הוא {כח}. והכא מיירי כגון שלא הוציא אלא כמו שנתן, או פחות או מעט יותר: <b>עד שלא החמיץ</b>. מים בעלמא הוא ואינו נקח בכסף מעשר. דיין הוזכר בקיחת כסף מעשר (דברימ י''ד) ונתת הכסף בכל אשר תאוה נפשך וגו', מה הפרט מפורש פרי מפרי וגדולי קרקע אף כל פרי מפרי וגדולי קרקע: <b>ופוסל את המקוה</b>. דשלשה לוגין מים שאובין פוסלין את המקוה אם נפל לתוכו קודם המשכת ארבעים סאה, ויין אינו פוסל את המקוה אלא בשינוי מראה: <b>משהחמיץ</b>. חשוב יין. ונוהג בו קיחת מעשר, ואין נוהג בו פסול מקוה: <b>האחין השותפין</b>. האחין שהן שותפין בירושתן: <b>כשחייבים בקלבון פטורין ממעשר בהמה</b>. האחין שחלקו ולבסוף נשתתפו, חייבים בקלבון, וכשמביאין שקליהן מביאין שני חצאי שקלים ונותנים שני קלבונות {כט}. והקלבון הוא לשון הכרע, שחייבין להכריע שקליהן. ואם נתנו בין שניהם שקל שלם נותנים שני קלבונות, שהיה להן לשקול לחצאין. ופטורים ממעשר בהמה מכל הנולדים להם כל ימי שותפות, שהשותפות פטור ממעשר בהמה, כדאיתא בבכורות בפרק בתרא [דף נ''ז], יהיה לך, ולא של שותפות. והתם מוקים ליה להאי קרא במעשר, ואע''ג דבבכור כתיב: <b>וכשחייבין במעשר בהמה</b>. כגון אם לא חלקו מעולם חייבין במעשר בהמה, לעשר כל הנולדים להם כל ימי שותפותם. דאמר התם, יכול אפילו קנו בתפוסת הבית, תלמוד לומר יהיה, מכל מקום: <b>ופטורין מן הקלבון</b>. לגמרי. ששוקלין בין שניהם שקל שלם. שממון אביהם בחזקתו עומד. והאב השוקל על בניו או על אחד מבני עירו ופוטר בשלו, פטור מן הקלבון, דתנן בשקלים [פ''א] השוקל בשביל העני או בשביל שכנו או בשביל בן עירו פטור, ובניו נמי אין מצות שקליהם עליו והוו להו כשכנו ובן עירו: <b>כל מקום שיש מכר</b>. שאדם יכול למכור את בתו. דהיינו כשהיא קטנה: <b>אין קנס</b>. אם נאנסה או נתפתתה אין לאביה חמשים כסף. דנערה כתיב, (דברים כ''ב) ונתן האיש השוכב עמה לאבי הנערה חמשים כסך: <b>וכל מקום שיש קנס</b>. דהיינו כשהיא נערה: <b>אין מכר</b>. שאין אדם מוכר את בתו לאחר שהביאה סימני נערות. ומתניתין ר' מאיר היא, דאמר קטנה מבת יום אחד עד שתביא שתי שערות יש לה מכר ואין לה קנס. משתביא שתי שערות עד שתבגר יש לה קנס ואין לה מכר. אבל חכמים אומרים, קטנה מבת שלש שנים ויום אחד עד שתביא שתי שערות. יש לה מכר ויש לה קנס. והלכה כחכמים. ונמצא שהבת מיום שנולדה עד שתראה לביאה יש לה מכר ואין לה קנס. ומשתראה לביאה עד שתביא סימנין, יש לה מכר ויש לה קנס. ומשתביא סימנין עד שתבגר, יש לה קנס ואין לה מכר. ואין בין נערות לבגרות אלא ששה חדשים: <b>כל מקום שיש מיאון</b>. יתומה שהשיאוה אמה ואחיה ואפילו לדעתה, יכולה למאן ויוצאה בלא גט, עד שתביא סימנין. וכל ימי קטנותה אינה ראויה לחליצה אם יבמה היא, דאיש כתיב בפרשה (שם כ''ה) ואם לא יחפוץ האיש, ומקשינן אשה לאיש. ומשנראית לחליצה אינה יכולה למאן: <b>כל מקום שיש תקיעה</b>. בערבי שבתות וימים טובים תוקעים שלש תקיעות להבטיל את העם ממלאכה ובין השמשות תוקע ומריע ותוקע ושובת: <b>אין הבדלה</b>. לא על הכוס ולא בתפלה. שאין הבדלה אלא במוצאי שבתות וימים טובים: <b>יום טוב שחל להיות בערב שבת תוקעים</b>. אע''פ שגם היום יום טוב היה ואין בו מלאכה, תוקעין להבטיל ממלאכת אוכל נפש: ולא מבדילין, מפני שהנכנס חמור מן היוצא: <b>חל להיות במוצאי שבת מבדילין</b>. לפי שהיוצא חמור מן הנכנס. ותקיעה אין כאן: <b>כיצד מבדילין</b>. בין שבת ליום טוב כשחל יום טוב להיות במוצאי שבת: <b>רבי דוסא אומר בין קודש חמור</b>. ואין הלכה כר' דוסא דלא מזלזלינן ביום טוב לקרותו קודש הקל:
<b style="color: gray;">תוי"ט</b>
{כח} <b>כלומר</b> דבפ''ה דמעשרות מ''ו תנן המתמד ונתן מים במדה ומצא כדי מדתו פטור ור''י מחייב. מצא יותר על כדי מדתו מוציא עליו כו'. ומפרש הר''ב התם והוא דרמי תלתא ואשכח ארבעה. וצ''ל דפלוגתייהו בשלא החמיץ. ועתוי''ט: {כט} <b>וכן</b> פירש רש''י ותימה, דלא נקטי כת''ק דר''מ פ''ק דשקלים מ''ו דלא מחייב אלא בקלבון אחד:
<h2>פרק ב</h2>
<h3>פרק ב - משנה א</h3>
הַשּׁוֹחֵט אֶחָד בָּעוֹף, וּשְׁנַיִם בַּבְּהֵמָה, שְׁחִיטָתוֹ כְשֵׁרָה. וְרֻבּוֹ שֶׁל אֶחָד {ג}, כָּמוֹהוּ. רַבִּי יְהוּדָה אוֹמֵר, עַד שֶׁיִּשְׁחוֹט אֶת הַוְּרִידִין. חֲצִי {ה} אֶחָד בָּעוֹף, וְאֶחָד וָחֵצִי בַּבְּהֵמָה, שְׁחִיטָתוֹ פְסוּלָה. רֹב אֶחָד בָּעוֹף וְרֹב שְׁנַיִם בַּבְּהֵמָה, שְׁחִיטָתוֹ כְשֵׁרָה:
<b style="color: gray;">רע"ב</b> <b>השוחט אחד בעוף</b>. משום דלכתחלה מיבעי לשחוט שני סימנין אפילו בעוף {א}, תנא השוחט, דמשמע דאחד בעוף דיעבד אין לכתחלה לא. אבל שנים בבהמה לכתחלה הוי, דעד כמה לשחוט וליזול. אי נמי, משום דבעי למתני רובו של אחד כמוהו דדוקא דיעבד, דלכתחלה צריך שיתכוין לשחוט כל הסימן כולו. ואחד בעוף נפקא לן דכשר, מקרא דכתיב (ויקרא י''א) זאת תורת הבהמה והעוף וכל נפש החיה הרומשת במים, הטילו הכתוב לעוף בין בהמה לדגים, לחייבו בשני סימנין אי אפשר שכבר הוקש לדגים {ב}, לפטרו בלא כלום אי אפשר שכבר הוקש לבהמה, הא כיצד, הכשרו בסימן אחד. ושחיטה מן הצואר ובשני סימנים. וחמשה דברים הפוסלים את השחיטה, שהייה דרסה חלדה הגרמה ועיקור, כולהו גמרא גמירי לה. דתניא, וזבחת כאשר צויתיך, מלמד שנצטוה משה בעל פה על הלכות שחיטה, על הושט ועל הקנה ועל רוב אחד בעוף ועל רוב שנים בבהמה {ד}: <b>עד שישחוט את הוורידים</b>. כמין חוטין שעל שני צדי הקנה. ואעוף בלבד קאי רבי יהודה, כדי להוציא את דמו, הואיל וצולהו כולו כאחד. ושחיטה דקאמר רבי יהודה. לאו דוקא, אלא שינקב הוורידין בשעת שחיטה קודם שיקרוש הדם דתו לא נפיק על ידי מליחה. ואין הלכה כרבי יהודה: <b>רוב אחד בעוף כו'</b>. ואע''ג דתנן ברישא רובו של אחד כמוהו, הדר תנא הכא רוב אחד בעוף וכו', חד בחולין וחד בקדשים. דאי אשמעינן בחולין הוה אמינא חולין הוא דסגי ליה ברובא משום דלאו לדם הוא צריך, אבל קדשים דלדם הוא צריך לא תסגי ליה ברובא, קמשמע לן:
<b style="color: gray;">תוי"ט</b>
{א} <b>דלכתחלה</b> אצרכוהו רבנן תרוייהו משום הרחקה לעבירה דלמא לא אתי למעבד רובא דחד. רש''י: {ב} <b>דלאו</b> בני שחיטה כלל נינהו, משום דכתיב אסיפה דידהו כמקום שחיטה דאחרינא, כדכתיב הצאן ובקר ישחט להם ומצא להם אם את כל דגי הים יאסף להם, ומדשני קרא בדבוריה וכתב בהוא אסיפה, ש''מ דוקא הוא. גמרא: {ג} <b>של</b> אחד. רובו של כל אחד ואחד. רש''י: {ד} <b>לאו</b> מקרא יליף. אלא כלומר על הלכות שחיטה נצטווה רש''י. והתוס' כתבו דיש מפרשים בגימטריא דכאשר, א' אחד בעוף, ש' שנים בבהמה, ר' רובו של אחד כמוהו, ראשי תיבות דכאשר למפרע. ועתוי''ט: {ה} <b>חצי</b> אחד כו'. ה''ה חצי כל אחד ואחד. ומרישא נמי שמיע ליה דדוקא רוב בעינן. ולא נקטיה אלא אגב דבעי למתני אחד וחצי בבהמה, אע''ג דהוו טפי מרוב השנים בין הכל, שחיטה פסולה. תוס':
<h3>פרק ב - משנה ב</h3>
הַשּׁוֹחֵט {ו} שְׁנֵי רָאשִׁין כְּאֶחָד, שְׁחִיטָתוֹ כְשֵׁרָה. שְׁנַיִם אוֹחֲזִין בַּסַּכִּין וְשׁוֹחֲטִין, אֲפִלּוּ אֶחָד לְמַעְלָה וְאֶחָד לְמַטָּה, שְׁחִיטָתָן כְּשֵׁרָה:
<b style="color: gray;">רע"ב</b> <b>שנים אוחזין בסכין ושוחטין</b>. בהמה אחת: <b>אפילו אחד למעלה ואחד למטה</b>. שזה אוחז בקצה אחד של סכין וחבירו בצדו השני:
<b style="color: gray;">תוי"ט</b>
{ו} <b>השוחט</b> כו'. דיעבד אין לכתחילה לא. בקדשים מיירי. דתני רב יוסף. תזבח. שלא יהיו שנים שוחטין זבח אחד. תזבחוהו, שלא יהא אחד שוחט שני זבחים. גמרא. והשתא, סיפא שנים אוחזין דלכתחילה, דוקא בחולין:
<h3>פרק ב - משנה ג</h3>
הִתִּיז אֶת הָרֹאשׁ בְּבַת אַחַת, פְּסוּלָה. הָיָה שׁוֹחֵט וְהִתִּיז אֶת הָרֹאשׁ בְּבַת אַחַת, אִם יֵשׁ בַּסַּכִּין מְלֹא צַוָּאר, כְּשֵׁרָה. הָיָה שׁוֹחֵט וְהִתִּיז שְׁנֵי רָאשִׁים בְּבַת אַחַת, אִם יֵשׁ בַּסַּכִּין מְלֹא צַוָּאר אֶחָד, כְּשֵׁרָה. בַּמֶּה דְבָרִים אֲמוּרִים, בִּזְמַן שֶׁהוֹלִיךְ וְלֹא הֵבִיא, אוֹ הֵבִיא וְלֹא הוֹלִיךְ. אֲבָל אִם הוֹלִיךְ וְהֵבִיא, אֲפִלּוּ כָל שֶׁהוּא, אֲפִלּוּ בְאִזְמֵל, כְּשֵׁרָה. נָפְלָה סַכִּין וְשָׁחֲטָה, אַף עַל פִּי שֶׁשָּׁחֲטָה כְדַרְכָּהּ, פְּסוּלָה, שֶׁנֶּאֱמַר (דברים כז), וְזָבַחְתָּ וְאָכַלְתָּ, מַה שֶּׁאַתָּה זוֹבֵחַ, אַתָּה אוֹכֵל. נָפְלָה סַכִּין וְהִגְבִּיהָהּ, נָפְלוּ כֵלָיו וְהִגְבִּיהָן, הִשְׁחִיז אֶת הַסַּכִּין וְעָף, וּבָא חֲבֵרוֹ {ז} וְשָׁחַט, אִם שָׁהָה כְדֵי שְׁחִיטָה, פְּסוּלָה. רַבִּי שִׁמְעוֹן אוֹמֵר, אִם שָׁהָה כְדֵי בִקּוּר:
<b style="color: gray;">רע"ב</b> <b>התיז את הראש</b>. כאדם המתיז קנה או דלעת, שדוחק הסכין בכח ופוסק. וזו היא דרסה: <b>היה שוחט</b>. במשיכה, והתיז הראש בהבאה בלבד או בהולכה בלבד. ולשחיטת הסימנים שיעור הכשר, קרי התיז את הראש: <b>אם יש בסכין מלא צואר</b>. חוץ לצואר הבהמה והעוף ששוחט: <b>כשרה</b>. שיש בסכין כדי לשחוט במשיכה בלא דרסה. אבל אם אין אורך הסכין אלא כעובי הצואר או חוץ לצואר משהו, דרסה היא, שאין הסימנים נחתכין במשיכה זו לבדה בלא דרסה: <b>אם יש בסכין מלוא צואר אחד</b>. חוץ לשני הצוארים, דהיינו שיעור שלשה צוארים: <b>איזמל</b>. תער דק קטן מאד. ולא גזרינן איזמל שאין לו קרנים אטו איזמל שיש לו קרנים. ואיזמל שיש לו קרנים הוא שרגילים לעשות כמין קרנים לאיזמל לנוי על גביו ונוטים לצד ראשו. ומתוך שהוא קטן מאד הוא נשמט מן הצואר, וכשהוא מוליך ומביא יש לחוש שמא יחלידו הסימנים אותן הקרנים: <b>נפלה סכין ושחטה</b>. טעמא דנפלה, הא הפילה הוא, כשרה. ואע''ג דלא איכוין לשחוט, דלא בעינן כוונה בשחיטה, מדאיצטריך קרא למימר גבי קדשים לרצונכם תזבחו, לדעתכם זבוחו כלומר מדעת וכוונה, שמע מינה דבחולין לא בעינן כוונה: <b>נפלה סכין והגביהה</b>. ושהה בהגבהה זו: <b>כליו</b>. בגדיו: <b>או שהשחיז את הסכין</b>. קודם שחיטה: <b>ועף</b>. נעשה עיף ויגע מחמת השחזה, וכשהתחיל לשחוט לא היה בו כח ופסק שחיטתו, ובא חבירו ושחט: <b>כדי שחיטה אחרת</b>. כדי שישחוט רוב שנים בבהמה אחרת כמותה כשהיא רבוצה גסה לגסה, ודקה לדקה, ועוף לעוף. והרמב''ם פסק כדברי האומר כדי שחיטת בהמה דקה לעוף, ובעי נמי כדי שיגביהנה וירביצנה {ח}. ולא נהגו כן: <b>כדי בקור</b>. כשיעור שהטבח בודק ומבקר את סכינו. ואין הלכה כר''ש:
<b style="color: gray;">תוי"ט</b>
{ז} <b>חברו</b> כו'. הוא הדין כשחזר הוא בעצמו ושחט. אלא אורחא דמלתא נקט דכשהוא מתיגע בא חברו ושוחט. כ''מ: {ח} <b>כלומר</b> בגסה לגסה, ובדקה לדקה. וכן לעוף:
<h3>פרק ב - משנה ד</h3>
שָׁחַט אֶת הַוֵּשֶׁט וּפָסַק אֶת הַגַּרְגֶּרֶת, אוֹ שָׁחַט אֶת הַגַּרְגֶּרֶת וּפָסַק אֶת הַוֵּשֶׁט, אוֹ שֶׁשָּׁחַט אֶחָד מֵהֶן {י} וְהִמְתִּין לָהּ עַד שֶׁמֵּתָה, אוֹ שֶׁהֶחֱלִיד אֶת הַסַּכִּין תַּחַת הַשֵּׁנִי וּפְסָקוֹ, רַבִּי יְשֵׁבָב אוֹמֵר, נְבֵלָה. רַבִּי עֲקִיבָא אוֹמֵר, טְרֵפָה. כְּלָל אָמַר רַבִּי יְשֵׁבָב מִשּׁוּם רַבִּי יְהוֹשֻׁעַ, כֹּל שֶׁנִּפְסְלָה בִשְׁחִיטָתָהּ {יא}, נְבֵלָה. כֹּל שֶׁשְּׁחִיטָתָהּ כָּרָאוּי וְדָבָר אַחֵר גָּרַם לָהּ לִפָּסֵל, טְרֵפָה. וְהוֹדָה לוֹ רַבִּי עֲקִיבָא:
<b style="color: gray;">רע"ב</b> <b>ופסק את הגרגרת</b>. היינו עיקור {ט}. ובבהמה קאי: <b>תחת השני</b>. תחת הסימן השני. שהיה תוחב הסכין בין הסימן לצואר: <b>החליד</b>. כסה. ולשון חלדה, כחולדה הדרה בעקרי הבתים דמכסיא: <b>ופסקו</b>. מלמטה למעלה: <b>נבלה</b>. ומטמאה במשא: <b>טריפה</b>. ואינה מטמאה: <b>ודבר אחר גרם לה להפסל</b>. כגון אחד מן הטריפות השנויות בפרק ואלו טריפות:
<b style="color: gray;">תוי"ט</b>
{ט} <b>פירשו</b> התוס', דצריך לומר דמיירי ששחט בסכין פגומה או במגל, ופסולה הוא משום דאין שוחטין אלא חונקין. ועתוי''ט: {י} <b>אחד</b> מהן. לרבי עקיבא איצטריך: {יא} <b>בשחיטתה</b>. כלומר במקום הראוי לשחיטה. גמרא:
<h3>פרק ב - משנה ה</h3>
הַשּׁוֹחֵט בְּהֵמָה חַיָּה וְעוֹף וְלֹא יָצָא מֵהֶן דָּם, כְּשֵׁרִים {יב}, וְנֶאֱכָלִים בְּיָדַיִם מְסוֹאָבוֹת, לְפִי שֶׁלֹּא הֻכְשְׁרוּ {טו} בְדָם. רַבִּי שִׁמְעוֹן אוֹמֵר, הֻכְשְׁרוּ בַשְּׁחִיטָה:
<b style="color: gray;">רע"ב</b> <b>בידים מסואבות</b>. כלומר בלא נטילת ידים. דגזרו על הידים להיות שניות לטומאה. ובחולין שנעשו על טהרת הקודש מיירי {יג}, דשני עושה שלישי בהן. דאילו בחולין גרידא, אפילו היו מוכשרין בדם אין שני עושה שלישי בחולין {יד}: <b>לפי שלא הוכשרו בדם</b>. שאין אוכל מקבל טומאה עד שיבוא עליו מים או אחד משבעה משקין, שהם מים יין שמן חלב ודבש דם טל: <b>הוכשרו בשחיטה</b>. מגו דשריא שחיטה להך בשר מידי אבר מן החי, משויא ליה נמי אוכלא לגבי טומאה. ואין הלכה כר''ש:
<b style="color: gray;">תוי"ט</b>
{יב} <b>ולא</b> יצא כו'. ואין אומרים שמא מתים היו. הר''ם: {יג} <b>דבקדשים</b> לא דהא תנן חיה. גמרא. ועתוי''ט: {יד} <b>היינו</b> בדבר שאינו מין לחם. כמ''ש בפ''ב דחגיגה מ''ה: {טו} <b>שלא</b> כו'. ולצלי איירי, דלא בעי הדחה. א''נ, לקדירה והודחו במי פירות. תוס':
<h3>פרק ב - משנה ו</h3>
הַשּׁוֹחֵט אֶת הַמְסֻכֶּנֶת {טז}, רַבָּן (שִׁמְעוֹן בֶּן) גַּמְלִיאֵל אוֹמֵר, עַד שֶׁתְּפַרְכֵּס בַּיָּד וּבָרָגֶל. רַבִּי אֱלִיעֶזֶר אוֹמֵר, דַּיָּהּ אִם זִנְּקָה {יז}. אָמַר רַבִּי שִׁמְעוֹן, (אַף) הַשּׁוֹחֵט בַּלַּיְלָה וּלְמָחָר הִשְׁכִּים וּמָצָא כְתָלִים מְלֵאִים דָּם, כְּשֵׁרָה, שֶׁזִּנְּקָה, וּכְמִדַּת רַבִּי אֱלִיעֶזֶר. וַחֲכָמים אוֹמְרִים, עַד שֶׁתְּפַרְכֵּס אוֹ בַיָּד אוֹ בָרֶגֶל אוֹ עַד שֶׁתְּכַשְּׁכֵּשׁ בִּזְנָבָהּ, אֶחָד בְּהֵמָה דַקָּה וְאֶחָד בְּהֵמָה גַסָּה. בְּהֵמָה דַקָּה שֶׁפָּשְׁטָה יָדָהּ וְלֹא הֶחֱזִירָה, פְּסוּלָה, שֶׁאֵינָהּ אֶלָּא הוֹצָאַת נֶפֶשׁ בִּלְבָד. בַּמֶּה דְבָרִים אֲמוּרִים, שֶׁהָיְתָה בְּחֶזְקַת מְסֻכֶּנֶת. אֲבָל אִם הָיְתָה בְּחֶזְקַת בְּרִיאָה, אֲפִלּוּ אֵין בָּהּ אֶחָד מִכָּל הַסִּימָנִים הַלָּלוּ, כְּשֵׁרָה:
<b style="color: gray;">רע"ב</b> <b>השוחט את המסוכנת</b>. כל שמעמידים אותה ואינה עומדת מחמת חוליה, הויא מסוכנת. ואפילו יש לה כח בשיניה לאכול קורות ובקעיות של עץ: <b>עד שתפרכס</b>. דאי לא פרכסה חיישינן שמא ניטלה נשמתה קודם גמר שחיטה: <b>אם זינקה</b>. כדרך שהבהמות נופחות בגרונם והדם מקלח ומזנק בכח: <b>השוחט בלילה</b>. בהמה מסוכנת שצריכה פרכוס {יח}, ולא ידע אם פרכסה, ולמחר השכים ומצא כותלי בית שחיטת הצואר מלאים דם, כשרה, מפני שזינקה. וכשיטת ר' אליעזר דמכשיר לה בזינוק, אמרה רבי שמעון. ואין הלכה כר' אליעזר: <b>אחד בהמה דקה ואחד בהמה גסה</b>. צריכה פרכוס אם היא מסוכנת: <b>שפשטה ידה</b>. בגמר שחיטה: <b>ולא החזירה פסולה</b>. אם היתה מסוכנת. לפי שאין זה פרכוס אלא כן דרכה בשעת צאת נפשה. אבל גסה לאו אורחה בהכי, ובין שפשטה ולא כפפה בין שכפפה ולא פשטה כשרה:
<b style="color: gray;">תוי"ט</b>
{טז} <b>המסוכנת</b>. שלא אסרה התורה אלא כעין טריפת חית היער שהרי עשה בה מכה הממיתה אותה. הר''ם. ואפילו לכתחלה שרי. ונקט לשון דיעבד משום דבעי למתני עד שתפרכס: {יז} <b>זינקה</b>. זינוק, קילוח. רש''י. ונגזר מן יזנק מן הבשן. הר''מ: {יח} <b>ונקט</b> לישנא דת''ק אע''ג דכמדת ר''א קיימינן דדיה אם זינקה. ובגמרא כתב רש''י, וכמדת ר''א דאמר זינוק הוי פירכוס:
<h3>פרק ב - משנה ז</h3>
הַשּׁוֹחֵט לַנָּכְרִי, שְׁחִיטָתוֹ כְשֵׁרָה {יט}. וְרַבִּי אֱלִיעֶזֶר פּוֹסֵל. אָמַר רַבִּי אֱלִיעֶזֶר, אֲפִלּוּ שְׁחָטָהּ שֶׁיֹּאכַל הַנָּכְרִי מֵחֲצַר כָּבֵד {כא} שֶׁלָּהּ, פְּסוּלָה, שֶׁסְּתָם מַחֲשֶׁבֶת נָכְרִי לַעֲבוֹדָה זָרָה. אָמַר רַבִּי יוֹסֵי, קַל וָחֹמֶר הַדְּבָרִים, וּמַה בְּמָקוֹם שֶׁהַמַּחֲשָׁבָה פוֹסֶלֶת בְּמֻקְדָּשִׁין, אֵין הַכֹּל הוֹלֵךְ אֶלָּא אַחַר הָעוֹבֵד. מָקוֹם שֶׁאֵין מַחֲשָׁבָה פוֹסֶלֶת בְּחֻלִּין, אֵינוֹ דִין שֶׁלֹּא יְהֵא הַכֹּל הוֹלֵךְ אֶלָּא אַחַר הַשּׁוֹחֵט:
<b style="color: gray;">רע"ב</b> <b>ורבי אליעזר פוסל</b>. אם בהמת נכרי היא. אע''ג דישראל קשחיט לה מהניא בה מחשבת נכרי, דסתם מחשבתו לעבודה זרה {כ}: <b>חצר כבד</b>. יותרת הכבד: <b>אמר רבי יוסי קל וחומר</b>. דלא מהניא מחשבת בעלים, הואיל וישראל שחיט לה: <b>ומה במקום שמחשבה פוסלת</b>. דהיינו במוקדשים כדכתיב (ויקרא ז') המקריב אותו לא יחשב, קרי ביה לא יחשוב, כלומר שלא יחשוב לאכלה חוץ לזמנו כי פגול יהיה: <b>אין הכל הולך אלא אחר העובד</b>. דכתיב המקריב לא יחשב. אבל בעלים לא פסלי במחשבתן כי מקריב לה כהן. מקום שאין המחשבה פוסלת. בגמרא מפרש למתניתין דהכי קאמר, ומה במקום שהמחשבה פוסלת במוקדשים בארבע עבודות, אין הכל הולך אלא אחר העובד. מקום שאין מחשבה פוסלת בחולין אלא בשתי עבודות, אינו דין שלא יהא הכל הולך אלא אחר השוחט. והכי פירושה, במקום שהמחשבה פוסלת במוקדשים בארבע עבודות שחיטה וקבלת הדם זריקה והולכה, באיזו מאלו שחשב על מנת לאכול מן הזבח חוץ לזמנו, פגול הוא, ואע''פ שיש בה חומרא זו אין מחשבה הולכת אלא אחר העובד. חולין לענין עבודה זרה שאין מחשבה פוסלת בהן בארבע עבודות אלא בשתיים, בשחיטה ובזריקה, דהני הוא דכתיבן, זובח לאלהים יחרם (שמות כ''ב), בל אסיך נסכיהם מדם (תהלים ט''ז), אבל קבלה והולכה לא כתיב בהו. והקטרה אע''ג דשייכא בעבודה זרה, מיהו לאו עבודה היא לאפסודי בהמה משום הקטר חלבה לעבודה זרה היכא דלא נשחטה ולא נזרק דמה לעבודה זרה, דהא אפילו בפנים לא מיפסיל קרבן אם חשב על אכילת בשר בשעת הקטר חלבים, וכיון שמצינו קולא במחשבת חוץ, דין הוא שנקל בזה שלא יהא הדבר תלוי אלא בשוחט. והלכה כרבי יוסי:
<b style="color: gray;">תוי"ט</b>
{יט} <b>השוחט</b> כו'. מפרש בגמרא משום דם''ל דאין סתם מחשבת נכרי לעבודה זרה, ובהא הוא דפליג אדר''א. אבל תרווייהו ס''ל דבעלים מפגלים. וכתב הר''נ דהא דקתנ. השוחט, ה''ה דאפילו לכתחילה, אלא דלא מצי למתני שוחטין לנכרי, דאז הוי משמע דלמשרי למשחט הוא דאתא דלית ביה משום לפני עור לא תתן מכשול אבל לא שתהא שחיטתו כשרה, הלכך הוצרך לשנות שחיטתו כשרה. אבל אין הכי נמי דאפילו לכתחילה: {כ} <b>ואסורה</b> בהנאה כתקרובת ע''ז. ואע''ג דבמתניתין דלקמן דתנן נמי פסולה ומפרשינן דאינה אסורה בהנאה, י''ל דלקמן הוה ליה למתני הרי אלו זבחי מתים. אבל הכא איידי דאמרי רבנן כשרה. אר''א פסולה. תום': {כא} <b>מחצר</b> כבד. לאו דוקא נקט יותרת הכבד משום דעולה לגבוה והויא כחלב ודם אלא אפילו כזית של בשר נמי ואורחא דמלתא הוא דנקט. תוספ':
<h3>פרק ב - משנה ח</h3>
הַשּׁוֹחֵט לְשֵׁם הָרִים, לְשֵׁם גְּבָעוֹת, לְשֵׁם יַמִּים, לְשֵׁם נְהָרוֹת, לְשֵׁם מִדְבָּרוֹת, שְׁחִיטָתוֹ פְסוּלָה {כב}. שְׁנַיִם אוֹחֲזִין בַּסַּכִּין וְשׁוֹחֲטִין, אֶחָד לְשֵׁם אֶחָד מִכָּל אֵלּוּ, וְאֶחָד לְשֵׁם דָּבָר כָּשֵׁר, שְׁחִיטָתוֹ פְסוּלָה:
<b style="color: gray;">רע"ב</b> <b>השוחט לשם הרים וכו' שחיטתו פסולה</b>. ותקרובת עבודה זרה לא הויא ליאסר בהנאה, משום דכל הני אינן נעשים עבודה זרה, דכתיב (דברים י''ב) אלהיהם על ההרים, ולא ההרים אלהיהם {כג}. ומיהו פסולה מלאכול, משום דדמיא לשחיטה לשם ע''ז ומחלפא בה. ודוקא שאמר לשם הרים לשם גבעות, אבל אם אמר למלאך הממונה על ההרים ועל הגבעות, הרי זו זבחי מתים ואסורה בהנאה: <b>לשם דבר כשר</b>. שחיטה סתם:
<b style="color: gray;">תוי"ט</b>
{כב} <b>פסולה</b>. והא דמסיק הר''ב במ''ו פ''ז דכלאים דאין אדם אוסר דבר שאינו שלו. איכא הכא בגמרא תרי אוקימתות. חדא, דהכא ביש לו בה שותפות. וכן פירש הר''מ. וחדא בישראל [מומר]. אי נמי שהתרו בו וקיבל התראה. וכן פירש הרא''ש: {כג} <b>ודרשא</b> פשוטא נקטי אע''ג דר''י אמרה. ות''ק נסיב דרשא אחריתי במשנה ה' פרק ג' דעבודה זרה:
<h3>פרק ב - משנה ט</h3>
אֵין שׁוֹחֲטִין לֹא לְתוֹךְ יַמִּים, וְלֹא לְתוֹךְ נְהָרוֹת, וְלֹא לְתוֹךְ כֵּלִים. אֲבָל שׁוֹחֵט הוּא לְתוֹךְ עוּגָא שֶׁל מַיִם, וּבַסְּפִינָה עַל גַּבֵּי כֵלִים. אֵין שׁוֹחֲטִין לְגוּמָא כָּל עִקָּר, אֲבָל עוֹשֶׂה גוּמָא בְּתוֹךְ בֵּיתוֹ בִּשְׁבִיל שֶׁיִּכָּנֵס הַדָּם לְתוֹכָהּ. וּבַשּׁוּק לֹא יַעֲשֶׂה כֵן, שֶׁלֹּא יְחַקֶּה אֶת הַמִּינִין:
<b style="color: gray;">רע"ב</b> <b>אין שוחטין לתוך ימים</b>. שלא יאמרו לשרו של ים הוא שוחט {כד}: <b>ולא לתוך הכלים</b>. שלא יאמרו לזרוק דמה לעבודה זרה קא עביד: <b>עוגה</b>. גומא. לשון עוגיאות לגפנים במועד קטן [פ''א מ''א]: <b>עוגה של מים</b>. דוקא עכורים, אבל צלולין לא. שמא יאמרו לפרצוף פניו הנראה במים הוא שוחט: <b>ובספינה</b>. יכול לשחוט על גבי כלים והדם שותת ויורד לתוך הים. שהרואה אומר כדי שלא ללכלך הספינה הוא עושה: <b>אין שוחטין לגומא כל עיקר</b>. ואפילו בבית. וטעמא דגומא, מפני שהוא חק המינים: <b>אבל עושה גומא</b>. בגמרא מפרש דהכי קאמר, אין שוחטים לגומא כל עיקר. והרוצה לנקר חצרו כיצד הוא עושה, עושה מקום חוץ לגומא ושוחט והדם שותת ויורד לגומא {כה}: <b>יחקה את המינים</b>. יחזיק ידיהן בחקותיהם. יחקה לשון חק:
<b style="color: gray;">תוי"ט</b>
{כד} <b>משום</b> הכי לא שנא צלולין לא שנא עכורין. כ''מ: {כה} <b>ואע''ג</b> דפסק הר''ב במשנה ד' פרק כ''ב דשבת דכל מקום שאסרו חכמים מפני מראית העין אפילו בחדרי חדרים אסור, היינו כמו שוטחו בחמה אבל לא כנגד העם, שאם היו רואין אותו עושין כן בצנעה היה שם חשד כמו בשוק. אבל כאן הרואה שעושה בביתו אומר לנקר חצירו הוא עושה. תוס':
<h3>פרק ב - משנה י</h3>
הַשּׁוֹחֵט לְשֵׁם עוֹלָה, לְשֵׁם זְבָחִים, לְשֵׁם אָשָׁם תָּלוּי, לְשֵׁם פֶּסַח, לְשֵׁם תּוֹדָה {כז}, שְׁחִיטָתוֹ פְסוּלָה. וְרַבִּי שִׁמְעוֹן מַכְשִׁיר. שְׁנַיִם אוֹחֲזִין בַּסַּכִּין וְשׁוֹחֲטִין, אֶחָד לְשֵׁם אֶחָד מִכָּל אֵלּוּ, וְאֶחָד לְשֵׁם דָּבָר כָּשֵׁר, שְׁחִיטָתוֹ פְסוּלָה {כח}. הַשּׁוֹחֵט לְשֵׁם חַטָּאת {כט}, לְשֵׁם אָשָׁם וַדַּאי, לְשֵׁם בְּכוֹר, לְשֵׁם מַעֲשֵׂר, לְשֵׁם תְּמוּרָה {לא}, שְׁחִיטָתוֹ כְשֵׁרָה. זֶה הַכְּלָל, כָּל דָּבָר שֶׁנִּדָּר וְנִּדָּב, הַשּׁוֹחֵט לִשְׁמוֹ אָסוּר {לב}. וְשֶׁאֵינוֹ נִדָּר וְנִדָּב, הַשּׁוֹחֵט לִשְׁמוֹ, כָּשֵׁר:
<b style="color: gray;">רע"ב</b> <b>השוחט</b>. חולין בחוץ: <b>לשם עולה</b>. כיון דעולה באה בנדר ונדבה הרואה אומר עכשיו הוא מקדיש ושוחטה לעולה וקדשים בחוץ מותרים. הלכך גזור רבנן עלה ופסולה. וכן שלמים [וכו']: <b>אשם תלוי</b>. בא על ספק חיוב כרת. כגון שתי חתיכות אחת של חלב ואחת של שומן ואכל אחת מהן ואין ידוע איזו מהן אכל. אשתו ואחותו עמו במטה ובא על אחת מהן ואין ידוע על איזו מהן בא, מביא אשם תלוי להגן מן היסורים עד שיוודע לו אם חטא ודאי מביא חטאתו. ומתניתין ר' אליעזר היא דאמר [כריתות כ''ה ע''א] מתנדב אדם אשם תלוי בכל יום, שבכל יום עומד בספק חטא ולבו נוקפו שמא חטאתי. ונמצא שדבר הנידר ונידב הוא: <b>לשם פסח</b>. ופסח נמי מקרי דבר הנידר ונידב, הואיל והוא עשוי להפרישו כל ימות השנה ולהניחו עד זמנו, אמרי קא שחיט שלמים {כו} בחוץ ואכיל להו: <b>ורבי שמעון מכשיר</b>. דלא חייש למראית העין: <b>אשם ודאי</b>. כגון אשם גזילות, מי שנשבע לשקר על כפירות ממון. ואשם מעילות, ואשם שפחה חרופה {ל}. ועל שם שאשם תלוי בא על ספק קרי להני אשם ודאי: <b>לשם בכור לשם מעשר</b>. מידע ידעי אינשי דשקר הוא, דבכור ומעשר קלא אית להו ומידע ידעי מקמי הכי, דאילו ההוא שעתא לאו בני אפרושי נינהו דנימא השתא קמקדיש להו: <b>זה הכלל</b>. לאתויי אם אמר הריני שוחט לשם עולת נזיר, שהיא פסולה. דמהו דתימא ליכא למיחש לחורבא, דמידע ידעי דהא לא נדר, קמ''ל דמימר אמרי דלמא נדר בצנעא זה שלשים יום שהוא סתם נזירות ובשלשים יום לא מנכרא מלתא לשכניו: <b>ושאינו נידר ונידב</b>. לאתויי עולת יולדת, שאם אמר לשם עולת יולדת בפירוש, כשרה. ואפילו לשם אשה שאינה חייבת קרבן לידה. ומהו דתימא הואיל ואין אותה אשה חייבת קרבן לידה לא היתה זו אלא נדבה, קמ''ל דאימר שמא הפילה, דמפלת אין לה קול ונמצא קרבן זה חובה ולא נדבה {לג} ולפיכך שחיטתו כשרה:
<b style="color: gray;">תוי"ט</b>
{כו} <b>דקא</b> שחיט פסח בשאר ימות השנה, וקיי''ל דשלמים הוא. רש''י: {כז} <b>תודה</b>. דבא בנדר ונדבה: {כח} <b>פסולה</b>. הקשה ב''י להרא''ש דאפילו יש לו בה שותפות אינו אוסר, ואמאי פסיל לה הכא. ותירץ דסבירא ליה דלא אמרו אין אדם כו', אלא בדבר שאסורו מן הדין, משום דמסתמא לצעורי קא מכוין, אבל הכא שאין איסורו מן הדין אלא מפני מראית עין, כי לא הוי דידיה מאי הוי, הא מאן דחזי סבר דידיה הוא ואתא למשרי קדשים בחוץ, הלכך אפילו אין לו בה שותפות אסורה. והר''מ מצריך גם כאן שותפות. דסבר כל השוחט שאינו שלו לשם דבר פסול קלא אית ליה. ועתוי''ט: {כט} <b>חטאת</b>. כשלא חטא. אבל כשחטא וחייב חטאת כי אמר זו לחטאת פסולה. גמרא: {ל} <b>וכן</b> הוא לשון רש''י. ותמיהה לי שהשמיטו לאשם מצורע. אבל אשם נזיר אתיא בזה הכלל כדלקמן: {לא} <b>תמורה</b>. כשאין לו זבח בביתו אבל יש לו ואמר לשם תמורת זבחי פסולה. גמרא: {לב} <b>אסור</b>. וכפי שיטת לישנא הוה ליה למתני פסול, אלא דחדא מלתא. הוא פוסלין ומכשירין ואוסרין ומתירין, כדאיתא בגמרא: {לג} <b>כן</b> פירש הר''מ. ותמוה הוא דהא אמרינן היכי דשייך חובה אין הכי נמי דמפסל, ואם כן הכא ממה נפשך מיפסל. ובחבורו כתב שאין חוששין לה שמא הפילה, שכל המפלת יש לה קול. ועתוי''ט:
<h2>פרק ג</h2>
<h3>פרק ג - משנה א</h3>
אֵלּוּ טְרֵפוֹת {א} בַּבְּהֵמָה, נְקוּבַת הַוֵּשֶׁט, וּפְסוּקַת הַגַּרְגֶּרֶת {ב}, נִקַּב קְרוּם שֶׁל מֹחַ, נִקַב הַלֵּב לְבֵית חֲלָלוֹ {ד}, נִשְׁבְּרָה הַשִּׁדְרָה וְנִפְסַק הַחוּט שֶׁלָּהּ, נִטַּל הַכָּבֵד וְלֹא נִשְׁתַּיַּר הֵימֶנּוּ כְלוּם, הָרֵאָה שֶׁנִּקְּבָה אוֹ שֶׁחָסְרָה {ה}. רַבִּי שִׁמְעוֹן אוֹמֵר, עַד שֶׁתִּנָּקֵב לְבֵית הַסִּמְפּוֹנוֹת. נִקְּבָה הַקֵּבָה, נִקְּבָה הַמָּרָה, נִקְּבוּ הַדַּקִּין, הַכֶּרֶס הַפְּנִימִית שֶׁנִּקְּבָה, אוֹ שֶׁנִּקְרַע רֹב הַחִיצוֹנָה. רַבִּי יְהוּדָה אוֹמֵר, הַגְּדוֹלָה טֶפַח, וְהַקְּטַנָּה בְּרֻבָּהּ. הֶמְסֵס {ח} וּבֵית הַכּוֹסוֹת {ט} שֶׁנִּקְּבוּ לַחוּץ, נָפְלָה מִן הַגָּג, נִשְׁתַּבְּרוּ רֹב צַלְעוֹתֶיהָ, וּדְרוּסַת הַזְּאֵב. רַבִּי יְהוּדָה אוֹמֵר, דְּרוּסַת הַזְּאֵב בַּדַּקָּה, וּדְרוּסַת אֲרִי בַּגַּסָּה. דְּרוּסַת הַנֵּץ {יג} בָּעוֹף הַדַּק, וּדְרוּסַת הַגַּס בָּעוֹף הַגָּס. זֶה הַכְּלָל, כֹּל שֶׁאֵין כָּמוֹהָ {יט} חַיָּה {כ}, טְרֵפָה:
<b style="color: gray;">רע"ב</b> <b>אלו טרפות</b>. ניקב הושט. שני עורות יש לו לושט, החיצון אדום והפנימי לבן. אם ניקב זה בלא זה כשרה, נקבו שניהן אפילו זה שלא כנגד זה, טרפה. וכל נקב במשהו: <b>ופסוקת הגרגרת</b>. לרחבה ברובה. ואינה טריפה עד שיפסק רוב החלל. ועובי התנוך {ג} אינו משלים לרוב. ודוקא כשנפסקה לרחבה הוא דפסולה ברובה, אבל לארכה של קנה, אפילו לא נשתייר בה אלא חוליא אחת למעלה לצד הראש וחוליא אחת למטה סמוך לכנפי ריאה, כשרה, לפי שכל זמן שהבהמה מושכת צוארה יותר הסדק מתמעט ואינו נראה: <b>ניקב קרום של מוח</b>. שני קרומים יש למוח, העליון דבוק לעצם הגולגולת, והשני הסמוך למוח. אם ניקב העליון והשני הסמוך למוח קיים, כשירה. ניקב השני הסמוך למוח אע''פ שהעליון קיים, טרפה, ואע''פ שלא ניקב העצם: <b>ניקב הלב לבית חללו</b>. שני חללים יש ללב, הגדול לצד ימין הבהמה, וחלל קטן לצד שמאל. אם ניקב הלב במשהו והגיע הנקב לאחד משני אלו החללים, טרפה. וכן אם ניקב בסחוס שבלב העשוי כעין ביב והוא קרוי קנה הלב, טרפה: <b>נשברה השדרה</b>. חוליות השדרה: <b>ונפסק החוט</b>. כמין חוט לבן יוצא מן המוח ועובר על פני אורך השדרה כולה, וקרום דק מקיף את החוט. ואם נפסק רוב הקיפו של קרום זה ברחבו, היינו נפסק החוט וטריפה, ואפילו לא נשברה השדרה, אלא אורחא דמלתא נקט, דרוב פסיקת החוט על ידי שבירת השדרה הוא: <b>ניטל הכבד ולא נשתייר הימנו כלום טריפה</b>. עד שישתייר כזית במקום מרה וכזית במקום שהיא חיה משם, דהיינו מקום תלייתה כשהיא מעורה ודבוקה תחת הכליות. ואם נשתייר בה פחות משני זיתים בשני מקומות הללו, או אפילו יותר משני זיתים ושלא בשני מקומות הללו, טריפה: <b>הריאה שניקבה</b>. שני קרומים דקים יש לריאה, ניקב זה בלא זה, כשרה. ניקבו שניהן והרוח יוצא כשנופחים אותה, טריפה. ומטעם ריאה שניקבה נאסרו כל הסירכות שבריאה כשהם במקום דעבידי לאינתוקי, לפי שאין סירכא בלא נקב, שהריאה שואבת כל מיני משקה והמשקה נעשה עב בתוכה ויוצא מעט מעט דרך הנקב ונקפה ונעשה קרום. וכשהסירכות במקום דלא עבידי לאינתוקי, כגון אונא באונא כסדרן, זו מגינה על זו וחוזרת לבריאותה ואין הנקב מתגלה, אבל כשהם במקום דעבידי לאינתוקי, הקרום מתפרק והנקב מתגלה: <b>או שחסרה</b>. כגון שחסרה אחת מחמש אונות שיש לריאה. ואם נחסרה אחת משלש האונות של צד ימין, יש אומרים שהענוניתא משלמת וכשרה. ואם חסרה הענוניתא עצמה, יש מכשירין, דאין זה חסרון, שהרבה בהמות אין להם ענוניתא. כך מוכח בגמרא: <b>עד שתנקב לבית הסמפונות</b>. קנוקנות קטנות המתפשטות בתוך הריאה כולן שופכין לסימפון הגדול. ולבית הסמפונות דתנן, כלומר לסמפון הגדול שכל הסמפונות שופכים לו. ואין הלכה כרבי שמעון: <b>ניקבה הקיבה</b>. נקב מפולש לתוך חללה בכל שהוא: <b>ניקבה המרה</b>. הכיס שלה {ו}. למקום שאין הכבד סותמתה: <b>ניקבו הדקין</b>. בני מעים. למקום שאין דקים אחרים סמוך לנקב להגין עליו. אבל הדרא דכנתא דאנקיב לחבריה {ז}, חבריה מגין עליה: <b>כרס הפנימי</b>. כל הכרס כולו קרוי כרס פנימי ונקובתו במשהו. כרס החיצונה, בשר החופה את רוב הכרס והוא קרום עב עובר על כל החלל מן החזה ועד הירכים. והכרס מיעוטו נחבא תחת צלעות החזה. ורובו תחת אותו קרום. ונקרע ברובו דקאמר, היינו שרואים כמה יש מן הקרום כנגד אותו רוב הכרס ואם נקרע שם רוב מה שיש מן הקרום כנגד הכרס, טריפה. ואם ממקום שהכרס כלה ולמטה נקרע אותו קרום, כשרה: <b>הגדולה טפח</b>. בשור גדול אם נקרע טפח, טריפה, אע''ג דלא הוי רובה. ובעגל קטן מטרפא ברובה, אע''ג דלא הוי טפח. והלכה כרבי. יהודה: <b>המסס ובית הכוסות</b>. סוף הכרס עשוי ככובע וקרוי בית הכוסות, והמסס מחובר בו, וסביב לחבורן כשבאים להבדילן יש דופן לזה ודופן לזה, ובאמצע הן שופכין זה לתוך זה, והמא. כל נכנס מבית הכוסות להמסס ומן המסס לקיבה ומהקיבה לדקין: <b>שניקבו לחוץ</b>. שהנקב נראה מבחוץ. כגון שניקבו או זה או זה שלא במקום חבורן. לאפוקי אם נקבו במקום חבורן דכשר, לפי שדופן המסס מגין על נקבי בית הכוסות, ודופן בית הכוסות מגין על נקבי המסס {י}: <b>נפלה מן הגג</b>. ושחטה מיד, טריפה, אם לא הלכה ברגליה אחר נפילתה. דחיישינן שמא נתרסקו אבריה {יא}. ואם הלכה מלא קומתה, כשרה ואינה צריכה בדיקה. ואם עמדה ולא הלכה ושחטה, צריכה בדיקה. וכן אם שהתה מעת לעת אחר שנפלה ושחטה, אע''פ שלא הלכה ולא עמדה, כשרה וצריכה בדיקה. ובדיקה זו בחלל הגוף בפנים לראות אם נתרסקו אבריה. ובית הרחם וכן הסימנים אין בהם משום ריסוק אברים: <b>נשתברו רוב צלעותיה</b>. עשרים ושתים צלעות גדולות שיש בהן מוח יש לבהמה, אחד עשר מכאן ואחד עשר מכאן. נשתברו שש מכאן ושש מכאן, או אחד עשר מכאן ואחד מכאן, זהו נשתברו רוב צלעותיה. והוא שנשברו מחציין כלפי השדרה, לפי ששם חיותה, ולא מחציין לצד החזה: <b>ודרוסת הזאב</b>. שמכה בצפרניו בבהמה ומטיל בה ארס ושורפה {יב}. ואין דריסה אלא ביד, אבל לא ברגל. ואין דרוסה אלא מדעת. ודרוסה שאמרו, צריכה בדיקה כנגד בני מעיים, וכגון ספק דרסה או שראה שדרסה ואין מקום הדריסה ניכר מבחוץ, צריכה בדיקה גבה וכריסה וצדיה וכל שכנגד בני מעיים. ואם האדים שם בשר, טריפה. ואם ודאי דרוסה היא, בודק כנגד מקום הדריסה ורואה אם האדים הבשר, טריפה, ואם לאו כשרה: <b>דרוסת הזאב בדקה</b>. אבל בגסה לא אלים זיהריה למקלייה: <b>ודרוסת ארי בגסה</b>. וכל שכן בדקה. ורבי יהודה לפרושי מלתיה דת''ק אתי ולאו לאפלוגי עליה. והלכה כמותו: <b>הנץ</b>. אשפרוי''ר בלע''ז: <b>בעוף הדק</b>. יונים וצפורים: <b>דרוסת הגס</b>. אשטו''ר: <b>בעוף הגס</b>. אווזים ותרנגולים: <b>זה הכלל</b>. לאתויי שבעה מיני טרפות שלא הוזכרו במשנה ואלו הן. [א'], קולית הירך שקפץ ממקומו מן החור שבעצם האליה שהוא תחוב בו, והוא דאיעכול ניביה. [ב'], לקתה {יד} אפילו בכוליא אחת, וכל שכן בשתיהן. והוא דמטיא לקותא למקום חריץ {טו} של כוליא. [ג'], טחול שניקב נקב מפולש במקום עבה שבו. ואם נשתייר בו כעובי דינר זהב, כשר. [ד'], סימנים שנדלדלו ברובן, כלומר שנתלשו בכמה מקומות ומחוברים כאן מעט וכאן מעט. [ה'], נעקרה צלע מעיקרה. דדוקא נשתברו תנן במתניתין דבעינן רובא, אבל נעקרה צלע אחת מעיקרה עד חצי חוליותה {טז}, טריפה. [ו'], גולגולת שהוכתה מכות רבות על גולגולתה ולא נפחתה ולא ניקב הקרום, אם רובה נחבסה דהיינו נתרוצצה, טריפה. [ז'], ובשר החופה את רוב הכרס ברובו, נמי איכא למאן דאמר דתנא מייתי ליה בזה הכלל. ולא הוזכר בפירוש במשנה, לפי שאינם מפרשין הכרס החיצונה ששנוי במשנה שהוא בשר החופה את רוב הכרס כדפרישנא לעיל {יז}. וכן מייתי תנא בזה הכלל בהמה שנחתכו רגליה האחרונים מן הארכובה ולמעלה, טריפה. וחסרון בשדרה, שאם חסרה חוליא אחת {יח}, טריפה. וגלודה, שנפל עורה והופשטה כולה, או מחמת שחין או מחמת מלאכה, טריפה. וחרותה, שצמקה ריאה שלה ונעשית כחריות של דקל מחמת פחד שהבעיתה אדם, דדוקא בידי שמים תנן לקמן שהיא כשירה משום דהדרא בריאה, אבל לא בידי אדם. וכל הני טרפות רבינהו תנא בזה הכלל: <b>כל שאין כמוה חיה</b>. שלקתה מכה. שאין בהמה לקויה דוגמתה יכולה לחיות:
<b style="color: gray;">תוי"ט</b>
{א} <b>אלו</b> טריפות. טרפה האמור בתורה, זו שטרפה אותה חית היער, כגון ארי. ואין אתה יכול לומר שטרפה אותה והמיתה אותה, שאם מתה הרי היא נבילה כו', הא אינו מדבר אלא בשנטרפה ולא מתה. יכול אם בא זאב וגרר גדי ברגלו או באזנו ורדף אדם והצילו מפיו יהיה אסור שהרי נטרף, ת''ל ובשר בשדה טרפה וגו', עד שיעשה אותו בשר הראוי לכלב, הא למדת שטרפה האמורה בתורה היא שטרפה אותה חית היער ושברה אותה ונטה למות ועדיין לא מתה. אע''פ שקדם ושחטה קודם שתמות ה''ז אסורה משום טרפה, הואיל וא''א שתחיה ממכה זו הבא עליה. נמצאת למד שהתורה אסרה המתה והיא הגבלה, ואסרה הנוטה למות והיא הטרפה. וכשם שלא תחלוק במתה בין מחמת עצמה ע''י חולי בין ע''י איזה סבה, כך לא תחלוק בנוטה למות כו' בין שהיה הגורם בידי בשר ודם בין בידי שמים. א''כ למה נאמר טרפה, דבר הכתוב בהוה כו'. וענין הכתוב שהנוטה למות מחמת מכותיה וא''א לה לחיות מחמת מכה זו אסורה. הר''מ: {ב} <b>הוושט</b> כו'. מסיק בגמרא דמשנה זו שנאה ר' עקיבא קודם שהודה לר' ישבב: {ג} <b>היא</b> הרצועה העבה המחברת את הטבעות: {ד} <b>חללו</b>. בשאר נקובי לא איצטריך למתני לבית חללו, שהן דקין ופשיטא שאין נקב חשוב בהן כלל אם לא ניקב לבית חללו. אבל לב שהוא עב ס''ד שאם ניקב בעומק שהוא חשוב נקב כו'. ובכל הני נקובי דתנן, פשיטא דכל שכן ניטל כו'. ועתוי''ט: {ה} <b>שחסרה</b>. בגמרא פריך, כיון דתנא ניקבה למה לי למתני חסרה. ומשני, דלר''ש איצטריך לאשמעינן דאפילו ר''ש מודה בחסרה דלא בעי שתנקב לבית הסמפונות: {ו} <b>הר''מ</b>. וטעמייהו, שהמרה שם לליחה שבכיס. והו''ל לפרש כן ג''כ בקיבה: {ז} <b>שניקב</b> באותו צד שבינו לחבירו, שלא ניקב חיצון שבכולם. והדרא דכנתא, דקים הסובבים אותו סביב כעגולה: {ח} <b>המסס</b>. לפי שמעכלת המאכל נקרא המסס. כמו והיה כמסוס נוסס. ערוך, והה''א שמושית ובפת''ח: {ט} <b>ובית</b> הכוסות. צריך עיון, דלפי סדרן הוה ליה למיתני בית הכוסות ואח''כ המסס: {י} <b>משמע</b> דאלו נקבו מחללו של זה לחללו של זה אפילו במקום חבורן טרפה. ודברי תימה הן, דהא לקמן תנן בהדיא דבכהאי גוונא כשר כו'. ולשון רש''י, לאפוקי שניקבו במקום חיבורן בשתי דפנותיהן והנקב הולך מחללו של זה לחללו של זה: {יא} <b>שריסוק</b> אברים מכלל הטריפות ע''מ שאירע מחמת הנפילה. הר''מ. וכתב רש''י, ואין טעם בטריפות, שהלכה למשה מסיני הן: {יב} <b>וסופה</b> למות. לא דסופה לינקב, דא''כ בכלל נקיבה היא. תוס': {יג} <b>הנץ</b>. גבי טרפות עוף הוה שייך למתנייה. אלא משום ר''י תנא ליה הכא. תוס': {יד} <b>ואיזהו</b> לקוי, כל שנתמסמס הבשר עד שאם אחז אדם במקצתו מתמסמס ונופל. טור: {טו} <b>שהגידים</b> מעורים שם, והוא אמצעית הכוליא. רש''י. ומפורש ברשב''א יותר, שכתב ומקום חריץ היכן, לובן שתחת המתנים שנכנס בתוך הכוליא: {טז} <b>והצלע</b> שכנגדה מחוברת יפה בחצי חוליא הקיימת. רש''י: {יז} <b>אלא</b> מקום שאין בו מלת. גמרא. ופירש''י, מקום יש בכרס חלק שאין שם אותו צמר שגוררין ברותחין מן הכרס: {יח} <b>בלא</b> צלע. ומשכחת לה בשלהי כפלי יש חוליות הרבה בלא צלע. דאי בדיש בה צלע תיפוק ליה משום נעקרה צלע. גמרא: {יט} <b>כמוה</b>. בבהמה ששחטה אנן קיימין. להכי לא תנן שאינה חיה. תוספ': {כ} <b>חיה</b>. דכתיב זאת החיה אשר תאכלו חיה אכול [זאת מיעוט הוא], שאינה חיה לא תיכול. גמרא:
<h3>פרק ג - משנה ב</h3>
וְאֵלּוּ כְשֵׁרוֹת בַּבְּהֵמָה, נִקְּבָה הַגַּרְגֶּרֶת אוֹ שֶׁנִּסְדָּקָה. עַד כַּמָּה תֶחְסַר, רַבָּן שִׁמְעוֹן בֶּן גַּמְלִיאֵל אוֹמֵר, עַד כְּאִסָּר הָאִיטַלְקִי. נִפְחֲתָה הַגֻּלְגֹּלֶת וְלֹא נִקַב קְרוּם שֶׁל מֹחַ, נִקַב הַלֵּב וְלֹא לְבֵית חֲלָלוֹ, נִשְׁבְּרָה הַשִּׁדְרָה וְלֹא נִפְסַק הַחוּט שֶׁלָּהּ, נִטְּלָה הַכָּבֵד וְנִשְׁתַּיַּר הֵימֶנָּה כַזַּיִת, הֶמְסֵס וּבֵית הַכּוֹסוֹת שֶׁנִּקְּבוּ זֶה לְתוֹךְ זֶה, נִטַּל הַטְּחוֹל, נִטְּלוּ הַכְּלָיוֹת, נִטַּל לֶחִי הַתַּחְתּוֹן, נִטְּלָה הָאֵם שֶׁלָּהּ, וַחֲרוּתָה בִידֵי שָׁמָיִם. הַגְּלוּדָה, רַבִּי מֵאִיר מַכְשִׁיר, וַחֲכָמִים פּוֹסְלִין:
<b style="color: gray;">רע"ב</b> <b>ניקבה הגרגרת</b>. בלא חסרון איסר כדמפרש. ואם ניקבה נקבים הרבה מפולשים ואין בהן חסרון, רואין אם כשיצטרפו יש בכולן שיעור רוב גרגרת, טריפה, ואם יש באותן נקבים חסרון או שחסרו ממנו רצועות ארוכות, רואין אם כשיצטרף כל מה שחסר יעלה יותר משיעור איסר, טרפה, ואם כאיסר או פחות, כשרה. וכן הלכה: <b>או שנסדקה</b>. והוא שישתייר בה בקנה למעלה ולמטה כל שהוא: <b>נפחתה הגלגולת</b>. העצם נפחת ורואים אנו שלא ניקב קרום של מוח: <b>ניטלה הכבד ונשתייר הימנה כזית</b>. והוא שיהיה כזית במקום מרה וכזית במקום שהיא מעורה: <b>זה לתוך זה</b>. שסמוכין הן ודופנן של שניהם אדוקים זה לזה ובאמצעיתן הן שופכין זה לזה. ואם חזרו וניקבו במקום אדיקת דפנותיהם ואין הנקב נראה לחוץ אלא זה לתוך זה, כשרה, דהא להדדי נמי שפכי: <b>ניטל הטחול</b>. לא שנו אלא ניטל, אבל ניקב במקום עביו ולא נשתייר בו כעובי דינר זהב טריפה {כא}, כדמפרישנן לעיל: <b>ניטלו הכליות</b>. בין שניטלו שתיהן בין שניטלה אחת מהן, כשרה. ולא שנו אלא ניטלו, אבל הכוליא שהקטינה מחמת חולי {כב}, בדקה עד כפול, בגסה עד כענבה בינונית, טריפה. ואם מלאה מים סרוחים, טריפה. מים זכים, כשרה: <b>ניטל לחי התחתון</b>. מעל הבשר והסימנים מחוברין בבשר. ולא שנו אלא שיכולה לחיות על ידי הלעטה ששופכים המאכל לתוך פיה. אבל אינה יכולה לחיות על ידי הלעטה, טריפה: <b>ניטלה האם</b>. היא הרחם, מטרי''ץ בלע''ז, שהעובר מונח בה: <b>וחרותה בידי שמים</b>. שצמקה הריאה שלה ויבשה כחריות של דקל מקול רעם וברק [צ''ל וראיית ברק], כשרה. ובידי אדם, כגון שהבעיתה אדם או שאר כל הבריות כגון שאגת אריה וקול שחל, טריפה. והיכי ידעינן אם בידי שמים וכשרה אם בידי אדם וטריפה. בקיץ מביא כלי חרס לבנים {כג} וממלאן מים קרים ומניח הריאה בתוכם מעת לעת, אי הדרא בריא, בידי שמים היא וכשרה, ואי לא הדרא בריא, בידי אדם היא וטריפה. ובחורף מביא כלי חרס שחור, שאינו מזיע כמו הלבן ואין המים מצטננים בו. ויש מפרשים שמביא כלי נחושת, וממלאן מים פושרים ומניח הריאה בתוכן מעת לעת, אי הדרא בריא כשרה, ואם לאו, טריפה: <b>הגלודה</b>. שהופשט עורה מעליה. אם נשאר בה עור כרוחב סלע על פני השדרה כלה שנמצאו חוליות השדרה כולן מחופים, הרי זו כשרה. ואם נפשט ממנו רוחב סלע על פני כל השדרה {כד}, אע''פ שכל שאר עורה קיים, טריפה. וכן פסק הלכה:
<b style="color: gray;">תוי"ט</b>
{כא} <b>שעל</b> ידי הנקב הוא הולך ומוסוף מכאוב והחולי רב בגופה. רש''י: {כב} <b>כי</b> חזינן שהקרום שלה כווץ. הר''נ: {כג} <b>משום</b> דבגמרא מייתי עובדא שצמקו הרבה ריאות, תפס הר''ב גם כן בלשון רבים כלשון הגמרא: {כד} <b>דאילו</b> על מקצת השדרה ובל העור קיים מתירין. ב''י. ועתוי''ט:
<h3>פרק ג - משנה ג</h3>
וְאֵלּוּ טְרֵפוֹת בָּעוֹף {כה}, נְקוּבַת הַוֵּשֶׁט, פְּסוּקַת הַגַּרְגֶּרֶת, הִכְּתָה חֻלְדָּה עַל רֹאשָׁהּ מָקוֹם שֶׁעוֹשֶׂה אוֹתָהּ טְרֵפָה, נִקַּב הַקֻּרְקְבָן, נִקְּבוּ הַדַּקִּין. נָפְלָה לָאוּר וְנֶחְמְרוּ בְנֵי מֵעֶיהָ, אִם יְרֻקִּים, פְּסוּלִין. אִם אֲדֻמִּים, כְּשֵׁרִים. דְּרָסָהּ, וּטְרָפָהּ בַּכֹּתֶל, אוֹ שֶׁרִצְּצַתָּה בְהֵמָה וּמְפַרְכֶּסֶת, וְשָׁהֲתָה מֵעֵת לָעֵת וּשְׁחָטָהּ, כְּשֵׁרָה:
<b style="color: gray;">רע"ב</b> <b>הכתה חולדה על ראשה</b>. שנשכה בשיניה. דאילו ביד, יש דריסה לחולדה בעופות וכל כנגד החלל מטרפא ביה: <b>מקום שעושה אותה טריפה</b>. שיש לחוש שמא ניקב קרום של מוח. וכיצד הוא עושה, מכניס ידו לתוך פי העוף ודוחק אצבעו למעלה, אם המוח מבצבץ ויוצא בידוע שניקב הקרום וטריפה: <b>ניקב הקורקבן</b>. והוא שיהיה הנקב בבשר הקורקבן ובכיס שבתוכו שהמאכל עובר בו, דהיינו שיהיו נקובים הכיס והבשר זה כנגד זה. אבל קורקבן שניקב וכיס שלו קיים, או אפילו ניקבו שניהם זה שלא כנגד זה, כשרה {כו}: <b>ונחמרו בני מעיה</b>. כווצו מחמת האור ונהפכו מראיתן. לשון מעי חמרמרו: <b>ירוקים פסולים</b>. הכי קאמר, אברים שדרכן להיות אדומים, כגון הלב והכבד והקורקבן שדרכן להיות אדומים באווזין ותרנגולים ותורים ובני יונה וכיוצא בהן, אם נשתנו ונעשו ירוקים מחמת האור, פסולים, ואם נשארו אדומים כמו שהיו, כשרים. והוא הדין הדקים שדרכן להיות ירוקים. אם נשתנו מברייתן ונהפכו אדומים, פסולים. וכן עופות המים שהלב והכבד והקורקבן שלהם ירוקים, אם נפלו לאור והאדימו, פסולים. שכל שנשתנו מראיתן מחמת האור, פסולים. ושיעור שינוי המראה, במשהו כמו שהנקב במשהו: <b>דרסה</b>. אדם ברגליו: <b>או שטרפה בכותל</b>. שהכה בה בכותל: <b>או שרצצתה בהמה</b>. דאיכא למיחש להני תלתא משום ריסוק איברים. ועדיין מפרכסת: <b>אם שהתה מעת לעת ושחטה כשרה</b>. ובעיא בדיקה כדכתבינן לעיל גבי בהמה. שכל טריפות שמנו חכמים בבהמה, כנגדן בעוף. יתר עליהן העוף, אלו השנויין במשנה:
<b style="color: gray;">תוי"ט</b>
{כה} <b>בעוף</b>. אע''ג דכל טריפות דבהמה כנגדן בעוף, הני אצטריכי ליה למתני. נקובת הושט משום פסוקת הגרגרת. וההיא איצטריך, דלא תימא הואיל וחיותו של עוף לא נפיש, דהא כשר בסימן אחד אימא גרגרת נמי תטרף במשהו. והכתה חולדה, משום דקתני מקום שעושה אותה טריפה דהיינו נקיבת הקרום, דלא תימא תטרף בנשבר העצם בלא נקיבת קרום. וניקבו הדקין, משום דקבעי למתני סיפא גבי אלו כשרות יצאו בני מעיה ולא ניקבו, ולא תימא עוף שחיותו מועט תטרף ביציאה לחודא. רש''י. ועתוי''ט: {כו} <b>ומיהו</b> דוקא שניקב מעצמו מחמת חולי. דאי מחמת קוץ וכיוצא בו ודאי טריפה היא. דהאי קוץ מהיכא אתא, אי דרך חוץ, הרי ניקבה לחלל וטריפה, דחיישינן שמא ניקב אחד מן האיברים הפנימים שנקיבתן במשהו. ואי דרך ושט על כרחך כיון דקורקבן מבחוץ אינקב, פנימי נמי אינקב כו'. אלא ודאי ע''י חולי קאמר. הר''נ:
<h3>פרק ג - משנה ד</h3>
וְאֵלּוּ כְשֵׁרוֹת בָּעוֹף, נִקְּבָה הַגַּרְגֶּרֶת אוֹ שֶׁנִּסְדָּקָה, הִכְּתָה חֻלְדָּה עַל רֹאשָׁהּ מָקוֹם שֶׁאֵינוֹ עוֹשֶׂה אוֹתָהּ טְרֵפָה, נִקַּב הַזֶּפֶק. רַבִּי אוֹמֵר, אֲפִלּוּ נִטַּל {כז}. יָצְאוּ בְנֵי מֵעֶיהָ וְלֹא נִקְּבוּ, נִשְׁתַּבְּרוּ גַפֶּיהָ, נִשְׁתַּבְּרוּ רַגְלֶיהָ, נִמְרְטוּ כְנָפֶיהָ. רַבִּי יְהוּדָה אוֹמֵר, אִם נִטְּלָה הַנּוֹצָה, פְּסוּלָה:
<b style="color: gray;">רע"ב</b> <b>ניקבה הגרגרת או שנסדקה</b>. נקובת הגרגרת וסדיקתה בעוף, כנקובת הגרגרת וסדיקתה בבהמה. וכבר פירשנו לעיל. ואם ניקבה נקב שיש בה חסרון, אם החסרון הוי כשיעור רוב חלל הקנה של אותו העוף, טריפה ואם לאו, כשרה: <b>הזפק</b>. הוא סמוך לושט. וכל הנמשך עם הושט כשהעוף מושך צוארו דינו כושט ונקובתו במשהו, ושאר הזפק אם ניקב כשר: <b>רבי אומר אפילו ניטל</b>. ואין הלכה כרבי: <b>יצאו בני מעיה</b>. לא שנו אלא שבשעה שהכניסן לתוכו לא הפך עליונו לתחתונו או עגולה זו למעלה מכמות שהיתה שהחליף זו למעלה וזו למטה. אבל הפך בהן, טריפה, שכיון שנהפך אחד מהם אינו יכול לחיות {כח}: <b>נשתברו גפיה</b>. עצמות הכנפים. ודוקא נשתברו, אבל שמוטת גף בעוף, טריפה, חיישינן שמא ניקבה הריאה. לפי שהריאה נחבאת בין הצלעות וקרום הבשר רך ודק בין צלע לצלע וכששומט גפה מתנתקת הריאה עם הגף: <b>נשתברו רגליה</b>. מן הארכובה ולמטה, או אפילו למעלה ולא יצא העצם לחוץ. אבל יצא לחוץ, תנן בבהמה המקשה דהוי טריפה, ושם נפרש: <b>נמרטו כנפיה</b>. היינו נוצה גדולה שעל כל גופה: <b>נוצה</b>. היא הדקה שעל הבשר שאין לה קנים, דחשיב לה כגלודה. ואין הלכה כרבי יהודה {כט}:
<b style="color: gray;">תוי"ט</b>
{כז} <b>ניטל</b>. לאו ניטל לגמרי קאמר, דא''כ המאכל יורד לחלל הגוף כו'. אלא בעינן שישתייר בו כדי שיוכל המאכל לעבור מן הושט אל הקורקבן דרך הזפק. הר''נ. ועתוי''ט: {כח} <b>משום</b> דסופו לינקב'. ולירקב תוס'. ועתוי''ט: {כט} <b>דאע''ג</b> דרבנן לא פליגי בהדיא בנוצה, כיון דנקטה גבי אלו כשרות, משמע דרבנן מכשרי, דאי כולהו מודו בה דפסולה, גבי אלו טריפות הוה ליה למתנייה. הר''נ:
<h3>פרק ג - משנה ה</h3>
אֲחוּזַת הַדָּם, וְהַמְּעֻשֶּׁנֶת, וְהַמְצֻנֶּנֶת, וְשֶׁאָכְלָה הַרְדּוּפְנִי, וְשֶׁאָכְלָה צוֹאַת תַּרְנְגוֹלִים, אוֹ שֶׁשָּׁתְתָה מַיִם הָרָעִים, כְּשֵׁרָה. אָכְלָה סַם הַמָּוֶת אוֹ שֶׁהִכִּישָׁהּ נָחָשׁ, מֻתֶּרֶת מִשּׁוּם טְרֵפָה, וַאֲסוּרָה מִשּׁוּם סַכָּנַת נְפָשׁוֹת:
<b style="color: gray;">רע"ב</b> <b>אחוזת הדם</b>. שאחזה דם וחלתה: <b>והמעושנת</b>. שנכנס עשן בגופה: <b>והמצוננת</b>. חולי מחמת צינה. ורמב''ם פירש אחוזת הדם שגבר עליה הדם, והמעושנת שגברה עליה הליחה השחורה, והמצוננת שגברה עליה הליחה הלבנה. ולא הזכיר הליחה הרביעית שהיא האדומה, לפי שאינה מצויה כל כך בבהמות: <b>הרדופני</b>. סם המות דבהמה. וכן צואת התרנגולים, הבהמות האוכלות ממנה מתות: <b>מים הרעים</b>. מים מגולים: <b>סם המות</b>. דבר שהוא סם המות לאדם ואינו סם המות לבהמה:
<b style="color: gray;">תוי"ט</b> <b>.אין</b> פירוש למשנה זו
<h3>פרק ג - משנה ו</h3>
סִימָנֵי בְהֵמָה וְחַיָּה {ל} נֶאֶמְרוּ מִן הַתּוֹרָה, וְסִימָנֵי הָעוֹף לֹא נֶאֱמָרוּ. אֲבָל אָמְרוּ חֲכָמִים, כָּל עוֹף הַדּוֹרֵס, טָמֵא. כֹּל שֶׁיֶּשׁ לוֹ אֶצְבַּע יְתֵרָה, וְזֶפֶק, וְקֻרְקְבָנוֹ נִקְלָף, טָהוֹר. רַבִּי אֱלִיעֶזֶר בְּרַבִּי צָדוֹק אוֹמֵר, כָּל עוֹף הַחוֹלֵק אֶת רַגְלָיו, טָמֵא:
<b style="color: gray;">רע"ב</b> <b>הדורס</b>. האוחז בצפרניו ומגביה מן הקרקע מה שהוא אוכל. ויש שפירשו, שאינו ממתין לבעל חי עד שימות {לא} אלא אוכלו מחיים: <b>אצבע יתירה</b>. זו אצבע הגבוהה שאחורי האצבעות {לב}: <b>וקרקבנו נקלף</b>. הכיס שבתוך הקורקבן נקלף מבשר הקורקבן {לג}. ולא שיהיה כל עוף טהור צריך לכל הסימנים הללו, אלא סימן אחד בלבד די, ובלבד שנדע בו שאינו דורס ואוכל. והגאונים כתבו שמסורת בידם שאין מכשירים עוף הבא בסימן אחד ואע''פ שידוע לנו בו שאינו דורס ואוכל, אלא אם כן היה אותו סימן שקורקבנו נקלף ביד, אבל אם אינו נקלף ביד אע''פ שיש לו זפק או אצבע יתירה מעולם לא התירוהו: <b>החולק את רגליו</b>. כשמעמידו על החוט נותן שתי אצבעותיו מכאן ושתים מכאן: <b>טמא</b>. בידוע שהוא דורס:
<b style="color: gray;">תוי"ט</b>
{ל} סימני כו'. להכיר בין טמא לטהור. אבל להכיר בין בהמה לחיה לענין חלב וכסוי, לא דברה בהם המשנה והם מפורשים בגמרא: {לא} <b>ואע''פ</b> שהתרנגולת אוכלת שקצים ורמשים בעודם חיים, אין זו קרויה דריסה. הר''ן: {לב} <b>ואע''פ</b> שברוב העופות היא, קרי לה יתירה, לפי שאינה בסדר חברותיה. הר''נ: {לג} <b>ר''ל</b> שנקלף ביד כדכתב לקמן. ומיהו מוכח בגמרא שאע''פ שאינו נקלף עד שעמד בשמש ונתרפא בהכי סגי. אבל אי לא מיקלף בידא אלא בסכינא, ספיקא הוי:
<h3>פרק ג - משנה ז</h3>
וּבֶחָגָבִים {לד}, כֹּל שֶׁיֶּשׁ לוֹ {לה} אַרְבַּע רַגְלַיִם, וְאַרְבַּע כְּנָפַיִם, וְקַרְסֻלַּיִם, וּכְנָפָיו חוֹפִין אֶת רֻבּוֹ {לו}. רַבִּי יוֹסֵי אוֹמֵר. וּשְׁמוֹ חָגָב. וּבַדָּגִים, כֹּל שֶׁיֶּשׁ לוֹ סְנַפִּיר וְקַשְׂקֶשֶׂת. רַבִּי יְהוּדָה אוֹמֵר, שְׁנֵי קַשְׂקַשִּׂין {לט} וּסְנַפִּיר אֶחָד. וְאֵלּוּ הֵן קַשְׂקַשִּׂין, הַקְּבוּעִין בּוֹ. וּסְנַפִּירִין, הַפּוֹרֵחַ בָּהֶן:
<b style="color: gray;">רע"ב</b> <b>ובחגבים</b>. זהו סימן טהרתם: <b>כל שיש לו ארבע רגלים וארבע כנפים ויש לו קרסולים</b>. הם שני רגלים ארוכים לבד הארבע. והם סמוך לצוארו ממעל לרגליו לנתר בהם, כשהוא רוצה לקפוץ מתחזק בהם: <b>רבי יוסי אומר ושמו חגב</b>. אע''פ שיש בו ארבעה סימנים הללו אינו כשר, אא''כ ידוע ששמו חגב {לז}. וכן הלכה: <b>כל שיש לו סנפיר וקשקשת</b>. אפילו אין לו עכשיו ועתיד לגדל לאחר שומן, או שיש לו עכשיו ועתיד להשיין בשיוצא מן המים, מותר {לח}: <b>וסנפירין הפורח בהן</b>. ששט בהן על פני המים:
<b style="color: gray;">תוי"ט</b>
{לד} <b>ובחגבים</b> כו'. סימנין הללו, מהם שנתפרשו בתורה, ומהם שנאמר פירושם מדברי סופרים כו'. הר''נ: {לה} <b>שיש</b> לו כו'. ותנא, אע''פ שאין לו עכשיו ועתיד לגדל לאחר זמן. שנאמר אשר לוא כרעים, באל''ף כתיב: {לו} <b>רובו</b>. מסיק בגמרא דבעינן רוב ארכו ורוב הקיפו: {לז} <b>בגמרא</b> מפיק לה מקרא: {לח} <b>אומר</b> ר''י, דדריש אין לו, עיין עליו אם יש לו עכשיו או עתיד לגדל אחר זמן. והכי דרשינן בגמרא ובן אין לו עיין עליו. תוס': {לט} <b>שני</b> קשקשין כו'. תניא בתורת כהנים רבי יהודה אומר אע''פ שאין ראיה לדבר זכר לדבר, ושריון קשקשים:
<h2>פרק ד</h2>
<h3>פרק ד - משנה א</h3>
בְּהֵמָה הַמַּקְשָׁה {א} לֵילֵד וְהוֹצִיא הָעֻבָּר אֶת יָדוֹ וְהֶחֱזִירָהּ, מֻתָּר בַּאֲכִילָה. הוֹצִיא אֶת רֹאשׁוֹ, אַף עַל פִּי שֶׁהֱחֱזִירוֹ, הֲרֵי זֶה כְיָלוּד. חוֹתֵךְ מֵעֻבָּר שֶׁבְּמֵעֶיהָ, מֻתָּר בַּאֲכִילָה. מִן הַטְּחוֹל וּמִן הַכְּלָיוֹת, אָסוּר בַּאֲכִילָה {ד}. זֶה הַכְּלָל {ו}, כָּל דָּבָר שֶׁהוּא גּוּפָהּ, אָסוּר. שֶׁאֵינוֹ גוּפָהּ, מֻתָּר:
<b style="color: gray;">רע"ב</b> <b>בהמה המקשה</b>. כו' מותר באכילה. העובר כולו ואפילו מקום חתך של אבר. דאם הוציא ידו ולא החזירה צריך להניח ממה שבפנים לצד החיצון ולחתכו, שמקום החתך הבדלת החיצון והפנימי אסור, מפני שהוא עומד על שפת הרחם {ב}. אבל החזירה אין צריך לחתוך לצד פנים {ג}, אלא מצמצם וחותך ומקום חתך מותר. דמאי טעמא נאסר האבר כשיצא לחוץ, משום ובשר בשדה טריפה, בשר שיצא חוץ למחיצתו שהוא לו שדה, טריפה. מה טריפה כיון שנטרפה שוב אין לה היתר, אף בשר כיון שיצא חוץ למחיצתו שוב אין לו היתר. ומקום חתך לא יצא חוץ למחיצתו, הלכך מותר כשהחזירה קודם שחיטה דקרינן ביה בהמה בבהמה תאכלו: <b>הרי הוא כילוד</b>. ותו לא מהני ליה שחיטת אמו, וצריך שחיטה לעצמו אם נמצא חי. ואם נמצא מת הרי הוא כנבילה: <b>חותך מעובר שבמעיה</b>. והניח החתיכה בתוכה, מותר בשחיטת הבהמה ולא נאסר משום אבר מן החי: <b>מן הטחול ומן הכליות</b>. של בהמה עצמה: <b>אסור באכילה</b>. ואע''פ שהניחו בבהמה לא הותר בשחיטתה. ולהכי נקט טחול וכליות, משום דמידי דלא מיטרפא בהו הוא {ה}:
<b style="color: gray;">תוי"ט</b>
{א} <b>המקשה</b> כו'. אורחא דמלתא נקט, שע''י לידת קשוי רגיל להוציא כו'. ונקרא קישוי לפי שהוא חולי קשה ומכאוביו חזקים. הר''מ: {ב} <b>ולא</b> קרינן ביה בהמה בבהמה, דלאו בתובה הוא. רש''י: {ג} <b>דקרינן</b> ביה בהמה בבהמה תאכלו, דכתיב וכל בהמה מפרסת וגו' בבהמה תאכלו, פירש''י שדי בהמה דרישיה אבהמה דסיפיה ודריש הכי, בהמה הנמצאת בבהמה תאכלו: {ד} <b>אסור</b>. דכתיב אותה תאכלו, אותה כשהיא שלימה ולא חסירה. גמרא. ופירש''י כשהיא שלימה אכול כל הנמצא בתוכה, אבל כשהיא חסירה שהנמצא בתוכה מגופה הוא שנחסר ממנה, לא תאכל הנמצא: {ה} <b>ותמיהני</b>, דבמשנה ב' פרק ג' כתב הר''ב דניקב הטחול טריפה, ומי גרע נחתך מניקב. ובגמרא משני, דה''ה בהמה נמי אסורה. ואיידי דתנא רישא בחתיכה עצמה, תנא איסורא דסיפא נמי בחתיכה. תוי''ט. והת''ח מישב, חדא דנחתך קיל לדעת כמה פוסקים. ועוד יש לומר דמיירי בנחתך במקום הדק: {ו} <b>הכלל</b>. לאתויי קלוט במעי פרה לר''ש. דאע''ג דאמר ר''ש קלוט במעי פרה אסור, הני מילי היכא דיצא לאויר העולם, אבל במעי אמו שרי. גמרא:
<h3>פרק ד - משנה ב</h3>
הַמְבַכֶּרֶת הַמַּקְשָׁה לֵילֵד, מְחַתֵּךְ אֵבֶר אֵבֶר וּמַשְׁלִיךְ לַכְּלָבִים. יָצָא רֻבּוֹ, הֲרֵי זֶה יִקָּבֵר {ז}, וְנִפְטְרָה מִן הַבְּכוֹרָה:
<b style="color: gray;">רע"ב</b> <b>המבכרת המקשה לילד</b>. בפטר רחם שלה. מותר לחתוך אבר אבר כשהוא יוצא ראשון ראשון: <b>ומשליך לכלבים</b>. דכל כמה דלא נפק רוביה לא קדיש: <b>יצא רובו</b>. כאחד, וחתכו: <b>הרי זה יקבר</b>. דביציאת הרוב חלה קדושה עליו, דקרינן ביה אשר יולד: <b>ונפטרה מן הבכורה</b>. שהבא אחריו אינו בכור. בין שיצא ראשון אבר אבר ובין שיצא רוב כאחד, דהא שני לאו פטר רחם הוא:
<b style="color: gray;">תוי"ט</b>
{ז} <b>יקבר</b>. שאסור בהנאה ביון שגם לישראל אסור:
<h3>פרק ד - משנה ג</h3>
בְּהֵמָה שֶׁמֵּת עֻבָּרָהּ בְּתוֹךְ מֵעֶיהָ וְהוֹשִׁיט הָרוֹעֶה אֶת יָדוֹ וְנָגַע בּוֹ, בֵּין בִּבְהֵמָה טְמֵאָה, בֵּין בִּבְהֵמָה טְהוֹרָה, טָהוֹר. רַבִּי יוֹסֵי הַגְּלִילִי אוֹמֵר, בִּטְמֵאָה, טָמֵא. וּבִטְהוֹרָה, טָהוֹר. הָאִשָּׁה שֶׁמֵּת וְלָדָה בְּתוֹךְ מֵעֶיהָ וּפָשְׁטָה חַיָּה אֶת יָדָהּ וְנָגְעָה בוֹ, הַחַיָּה טְמֵאָה טֻמְאַת שִׁבְעָה, וְהָאִשָּׁה טְהוֹרָה עַד שֶׁיֵּצֵא הַוָּלָד:
<b style="color: gray;">רע"ב</b> <b>בבהמה טהורה טהור</b>. מקל וחומר {ח}, ומה אם הועילה לו מחיצת אמו להתירו באכילה בשחיטתה אע''פ שהוא מת, לא תועיל לו כשהיא חיה לטהרו מלטמא. ובהמה טמאה מנלן, דאמר קרא (ייקרא י''א) וכי ימות מן הבהמה, זו בהמה טמאה. אשר היא לכם לאכלה, זו בהמה טהורה. איתקש בהמה טמאה לבהמה טהורה, מה בהמה טהורה עוברה טהור, אף בהמה טמאה עוברה טהור: <b>רבי יוסי הגלילי אומר בטמאה טמא</b>. ומפיק ליה מקרא דכתיב (שם ה') או נפש אשר תגע בכל דבר טמא או בנבלת חיה טמאה או בנבלת בהמה טמאה, וכי נבלת בהמה טמאה מטמאה ונבלת בהמה טהורה אינה מטמאה. אלא איזה, זה עובר שבטמאה טמא, ובטהורה טהור מקל וחומר. ובטמאה טמא דליכא קל וחומר ולא דרשינן הקישא. ואין הלכה כרבי יוסי: <b>החיה טמאה טומאת שבעה</b>. ומדרבנן, גזירה שמא יוציא העובר את ראשו חוץ לפרוזדור והרי הוא כילוד ומטמא והחיה סבורה שעדיין הוא במעיה ואתי לטהורי. אבל ברועה שהושיט ידו למעי בהמה דקתני מתניתין טהור, ליכא למגזר הכי, מפני שרחם של בהמה גלוי וכי מפיק חזי ליה: <b>והאשה טהורה עד שיצא הולד</b>. דאשה מרגשת בעצמה כשמוציא ראשו חוץ לפרוזדור ולא אתי לטהורי:
<b style="color: gray;">תוי"ט</b>
{ח} <b>ובסוף</b> מקואות תנן דטומאה בלועה אינה מטמאה. ולכך כתב רש''י, ואפילו לר''ע דסבר עובר שבמעי אשה טמאה:
<h3>פרק ד - משנה ד</h3>
בְּהֵמָה הַמַּקְשָׁה לֵילֵד וְהוֹצִיא עֻבָּר אֶת יָדוֹ וַחֲתָכָהּ וְאַחַר כָּךְ שָׁחַט אֶת אִמּוֹ, הַבָּשָׂר טָהוֹר. שָׁחַט אֶת אִמּוֹ וְאַחַר כָּךְ חֲתָכָהּ, הַבָּשָׂר מַגַּע נְבֵלָה, דִּבְרֵי רַבִּי מֵאִיר {י}. וַחֲכָמִים אוֹמְרִים, מַגַּע טְרֵפְה שְׁחוּטָה {יב}. מַה מָּצִינוּ בַטְּרֵפָה שֶׁשְּׁחִיטָתָהּ מְטַהֲרַתָּה, אַף שְׁחִיטַת בְּהֵמָה תְּטַהֵר אֶת הָאֵבֶר. אָמַר לָהֶם רַבִּי מֵאִיר, לֹא, אִם טִהֲרָה שְׁחִיטַת טְרֵפָה אוֹתָהּ דָּבָר שֶׁגּוּפָהּ, תְּטַהֵר אֶת הָאֵבֶר דָּבָר שֶׁאֵינוֹ גוּפָהּ. מִנַּיִן לַטְּרֵפָה שֶׁשְּׁחִיטָתָהּ מְטַהֲרַתָּה, בְּהֵמָה טְמֵאָה אֲסוּרָה בַאֲכִילָה, אַף טְרֵפָה אֲסוּרָה בַאֲכִילָה. מַה בְּהֵמָה טְמֵאָה אֵין שְׁחִיטָתָהּ מְטַהֲרַתָּה, אַף טְרֵפָה לֹא תְטַהֲרֶנָּה שְׁחִיטָתָהּ. לֹא. אִם אָמַרְתָּ בִּבְהֵמָה טְמֵאָה שֶׁלֹּא הָיְתָה לָהּ שְׁעַת הַכּשֶׁר, תֹּאמַר בַּטְּרֵפָה שֶׁהָיְתָה לָהּ שְׁעַת הַכּשֶׁר {יג}. טוֹל לְךָ מַה שֶּׁהֵבֵאתָ, הֲרֵי שֶׁנּוֹלְדָה טְרֵפָה מִן הַבֶּטֶן מִנַּיִן. לֹא. אִם אָמַרְתָּ בִּבְהֵמָה טְמֵאָה שֶׁכֵּן אֵין בְּמִינָהּ שְׁחִיטָה, תֹּאמַר בַּטְּרֵפָה שֶׁיֵּשׁ בְּמִינָהּ שְׁחִיטָה. בֶּן שְׁמוֹנָה חַי, אֵין שְׁחִיטָתוֹ מְטַהֲרַתּוּ, לְפִי שֶׁאֵין בְּמִינוֹ שְׁחִיטָה:
<b style="color: gray;">רע"ב</b> <b>הבשר טהור</b>. בשר העובר טהור, שאין בהמה מקבלת טומאה מחיים {ט}: <b>הבשר מגע נבילה</b>. בשר העובר מגע אבר מן החי, שהוא מטמא כנבלה: <b>מגע טריפה שחוטה</b>. שהשחיטה אף על פי שאינה מתרת האבר באכילה, מטהרתו מידי נבילה. והויא כטריפה שחוטה שאינה מטמאה מן התורה אלא מדרבנן במוקדשין {יא}: <b>הכי גרסינן, אף שחיטת בהמה תטהר את האבר</b>. ולא גרסינן את העובר: <b>לא אם טיהרה שחיטת טריפה אותה</b>. מן הדין הוא שהרי דבר שגופה: <b>ומנין לטריפה ששחיטתה מטהרתה</b>. דשמא אינה מטהרתה. ומן הדין אינה מטהרתה, שבהמה טמאה אסורה באכילה וטרפה אסורה באכילה: ומה טמאה אין שחיטתה מטהרתה, מלטמא, דהכי תניא בתורת כהנים, לכל הבהמה אשר היא מפרסת פרסה וגו', כל הנוגע בהם יטמא, להביא בהמה טמאה שלא תטהרנה שחיטתה: <b>תאמר בטריפה שהיתה לה שעת הכושר</b>. דכיון דחל עלה תורת שחיטה, תו לא פקעה מינה והויא בכלל שאר צאן ובקר: <b>טול לך מה שהבאת</b>. טול מכאן ראיה זו שהבאת: <b>הרי שנולדה טריפה מן הבטן מנין</b>. שתטהרנה: <b>שיש במינה שחיטה</b>. הלכך לא נפקא מכלל צאן ובקר. אבל בן שמונה חי שנולד מבהמה חיה אין לנו במה לטהר אפילו נשחט, לפי שאינו בכלל בקר וצאן. והלכה כחכמים: <b>בן שמונה חי</b>. אם נולד ושחטו: <b>אין שחיטתו מטהרתו</b>. מידי נבלה, שאין שחיטה מועלת בבן שמונה. אלא כשהוא במעי אמו ניתר בשחיטת אמו:
<b style="color: gray;">תוי"ט</b>
{ט} <b>לשון</b> התוספ' הבשר טהור, דעובר שבפנים אפילו מת חשוב כחי, דהא קא מהני ליה שחיטת אמו להתירו אף באכילה: {י} <b>דברי</b> ר' מאיר. ולאו מטעמיה, דס''ל דטומאת בית הסתרים מטמא. אלא כמ''ש הר''ב פרק כ''ז דכלים משנה י' בדר' יוסי והכא נמי דכוותה: {יא} <b>ואע''ג</b> דמגע טומאת בית הסתרים היא. פירוש אע''ג דתחלה היא מגע בית הסתרים, אפ''ה מטמא משום שעת פרישה. ת''ח: {יב} <b>שחוטה</b>. בשחיטה עושה ניפול פליגי. כדאמר בגמרא. ועתוי''ט: {יג} <b>תאמר</b> כו'. ומסברא נפקא לן. דכיון דאית לן סברא לחלק, אמרינן דקרא דמרבה לטמאה שלא תטהרנה שחיטה, לא אתי מינה טריפה, וא''צ קרא לטריפה להתירה:
<h3>פרק ד - משנה ה</h3>
הַשּׁוֹחֵט אֶת הַבְּהֵמָה וּמָצָא בָהּ בֶּן שְׁמוֹנָה חַי אוֹ מֵת, אוֹ בֶן תִּשְׁעָה מֵת, קוֹרְעוֹ וּמוֹצִיא אֶת דָּמוֹ. מָצָא בֶן תִּשְׁעָה חַי, טָעוּן שְׁחִיטָה, וְחַיָּב בְּאוֹתוֹ וְאֶת בְּנוֹ, דִּבְרֵי רַבִּי מֵאִיר. וַחֲכָמִים אוֹמְרִים, שְׁחִיטַת אִמּוֹ מְטַהֲרַתּוּ. רַבִּי שִׁמְעוֹן שְׁזוּרִי אוֹמֵר, אֲפִלּוּ בֶן שְׁמוֹנֶה שָׁנִים וְחוֹרֵשׁ בַּשָּׂדֶה, שְׁחִיטַת אִמּוֹ מְטַהֲרַתּוּ. קְרָעָהּ וּמָצָא בָהּ בֶּן תִּשְׁעָה חַי, טָעוּן שְׁחִיטָה {טו}, לְפִי שֶׁלֹּא נִשְׁחֲטָה אִמּוֹ:
<b style="color: gray;">רע"ב</b> <b>ומוציא את דמו</b>. דחלבו בלבד הוא דשרי. כדתניא בתורת כהנים, כשהוא אומר חלב ושתי כליות באשם שאין צריך לומר דמקל וחומר הוה ילפינן לה, ומה שלמים שאין כל מינן טעון אליה, הרי הן טעונים חלב ושתי כליות. אשם שכל מינו טעון אליה, אינו דין שיטענו חלב ושתי כליות, ומה תלמוד לומר, אלא לומר לך מה חלב ושתי כליות האמור באשם מוצא מכלל שליל, שאינך יכול לומר חלב שליל הנמצא באשם יקריב, שהרי אין אשם בא נקבה, אף כל אפילו בקרבנות הבאים נקבה, חלב האמור בהן מוצא מכלל שליל. וכיון דאין חלב שליל קרב בכל הקרבנות, שרי באכילה. אבל דמו לא גרע מדם האיברים דקיימא לן במסכת כריתות דם האיברים עובר בלא תעשה: <b>טעון שחיטה</b>. דחדשים גרמי לשוייה בהמה באנפי נפשה ולא אתרבי מכל בבהמה תאכלו: <b>וחייב באותו ואת בנו</b>. שלא ישחטנו ביום ששחט את אמו: <b>וחכמים אומרים שחיטת אמו מטהרתו</b>. דחדשים ולידה גרמי: <b>ר' שמעון שזורי כו'</b>. לדברי חכמים כיון שהלך על גבי קרקע טעון שחיטה מדרבנן, דאתי לאחלופי לאכול בהמה בלא שחיטה. ור' שמעון שזורי מתיר אפילו לאחר שהפריס {יד} על גבי קרקע. והלכה כחכמים: <b>קרעה</b>. לבהמה בלא שחיטה:
<b style="color: gray;">תוי"ט</b>
{יד} <b>עמד</b> על פרסותיו. רש''י: {טו} <b>טעון</b> שחיטה. הקשה בדרישה, פשיטא. ולי נראה, דצריכא הוא, מדבבהמה תאכלו לא כתיב אצל זביחה רק בפרשה המפרשת איזו בהמה טמאה ואיזו טהורה הלכך הוה אמינא דהתורה מתרת מה שבבהמה בלא שחיטה כמו דגים וחגבים הלכך אצטריך. ועיין תוי''ט:
<h3>פרק ד - משנה ו</h3>
בְּהֵמָה שֶׁנֶּחְתְּכוּ רַגְלֶיהָ מִן הָאַרְכּוּבָה {טז} וּלְמַטָּה, כְּשֵׁרָה. מִן הָאַרְכּוּבָה וּלְמַעְלָה, פְּסוּלָה. וְכֵן שֶׁנִּטַּל צֹמֶת הַגִּידִין. נִשְׁבַּר הָעֶצֶם, אִם רֹב הַבָּשָׂר קַיָּם, שְׁחִיטָתוֹ מְטַהֲרַתּוּ. וְאִם לָאו, אֵין שְׁחִיטָתוֹ מְטַהֲרַתּוּ:
<b style="color: gray;">רע"ב</b> <b>בהמה שנחתכו רגליה</b>. האחרונים: <b>מן הארכובה ולמטה</b>. שלש עצמות בירך, התחתון הוא עצם הנחתך עם הפרסות כשמפשיטין הבהמה ואותה רכובה נקראת ארכובה הנמכרת עם הראש, ובלשון לע''ז קורין אותו פרק יינוקל''ו, ובערבי דוקב''א. ולמעלה הימנה עצם האמצעי וצומת הגידים בתחתיתו סמוך לפרק ארכובה הנמכרת עם הראש. והעליון היא קולית התחובה באליה. והפרק שבין סוף הקולית לראש העצם האמצעי ניכר ונראה בגמל כשהוא רובץ יותר מבשאר בעלי חיים. ומן הארכובה ולמטה דקתני במתניתין שהיא כשרה היינו מתחלת הארכובה הנמכרת עם הראש ולמטה. ומן הארכובה ולמעלה דהיינו מסוף העצם האמצעי שהוא מקום צומת הגידים {יז}, בכל מקום שנחתך הרגל משם ולמעלה טריפה: <b>וכן שניטל צומת הגידין</b>. אפילו לא נחתך הרגל שלא נשבר העצם אלא שניטל צומת הגידים, טריפה. כך פירשו קצת אמוראים משנה זו בגמרא. ושיטה זו תפסו רבותי עיקר והורו שבכל מקום שתחתך הרגל למעלה מהארכובה התחתונה שקורין בלע''ז ינוקל''ו בין במקום צומת הגידין בין למעלה מצומת הגידין, טריפה. אבל רמב''ם ורב אלפס רבו תפסו עיקר הפירוש האחר, שמפרש מן הארכובה ולמטה כשרה מן הארכובה ולמעלה פסולה, דהכי קאמר, למטה מארכובה העליונה שהוא הקולית התחובה באליה, ולא למטה מיד הסמוך לו אלא למטה מעצם האמצעי כולו דהיינו בעצם התחתון, ודאי כשרה. למעלה מן הארכובה דהיינו בקולית, ודאי טריפה כל מקום שיחתך. וכן שניטל צומת הגידין, כלומר, ובעצם האמצעי יש מקום שהיא טריפה כגון בצומת הגידין, ויש מקום שהיא כשרה כגון למעלה מן הצומת. ואל תתמה היאך אי פסיק לה למעלה מן הצומת בעצם האמצעי כשרה, וכשתשפיל לחתכה בצומת טריפה, שאין אומרים בטרפות זו דומה לזו, שהרי חותכה מכאן ומתה חותכה מכאן וחיתה, ולא נאסרה בהמה זו מפני שהיא חתוכת רגל ממקום זה, אלא מפני שנחתכו הגידין {יח}, שחתיכתן היא מכלל הטרפיות. ומקום צומת הגידין הוא מתחיל מן המקום שהן נראים קשין ולבנים עד המקום שיתחילו להתרכך ולהתאדם: <b>צומת הגידים</b>. הם שלשה חוטים לבנים בבהמה צמותים ומחוברים יחד, אחד עבה ושנים דקים. ואם ניטל האחד העבה לבדו אין זה ניטל צומת הגידים, שהרי נשארו שנים. ואם ניטלו שנים הדקים ממקומם מותרת, שהרי האחד העב גדול משניהם והרי לא ניטל כל הצומת אלא מיעוטם. ואם נחתך רובו של כל אחד מהן, טריפה. ואין צריך לומר אם נחתכו כולן או ניטלו כולן. ובעוף הם ששה עשר חוטים לבנים. אפילו לא נחתך אלא רובו של אחד מהן, טריפה: <b>נשבר העצם</b>. למטה מן הארכובה במקום שאין עושה אותה טריפה: <b>אם רוב הבשר קיים</b>. דהיינו שעור ובשר חופים רוב עביו ורוב היקפו של שבר. דזמנין דמשכחת ליה זה בלא זה כגון שמרחיב מצד אחד ומיצר מצד אחר {יט}. שאין העצם עגול, הלכך בעי לתרוייהו: <b>שחיטתו מטהרתו</b>. לאבר המדולדל. ומותר אפילו באכילה: <b>ואם לאו</b>. שאין עור ובשר חופים את רובו, אין שחיטתו מטהרתו. ואע''ג דבהמה מותרת הוי אבר אסור משום ובשר בשדה טריפה, כדאמרינן [דף ע''ג] להביא אבר ובשר המדולדלים. ואם נשבר העצם מן הארכובה ולמעלה במקום שעושה אותה טריפה, אם רוב בשר קיים, אבר ובהמה מותר. ואם לאו, אבר ובהמה אסור. ודין העוף כדין בהמה לדבר זה:
<b style="color: gray;">תוי"ט</b>
{טז} <b>הארכובה</b>. מן הברכים מתורגם רכובין. בפרשת תבא. ובמשנה ב' פ''ז דסנהדרין כתבתי שהוא בפרק האמצעי שבין הרגל והירך. וכן לב' הפירושים שכתב הר''ב נקרא העצם אמצעי ארכובה: {יז} <b>ויש</b> לדקדק, דהרי יש ביניהם עצם קטן המחבר השתי ארכובות נקרא במדינות האלו טשיא''ך, ולמאן תרמייה לעצם הזה, דמרישא תידוק דתרמייה למעלה, ומסיפא כו' למטה. וכן הקשה הרא''ש ז''ל. וכתב דאזלינן לחומרא. ועתוי''ט. [ועיין בדברי האחרונים ביורה דעה סימן נ''ה]: {יח} <b>כתב</b> הכ''מ נראה שזו טענה אחרת, לומר דאין טריפות אלו ממין אחד עד שיקשה לך היאך אפשר שאם תחתך למעלה מותרת ואם תחתך למטה אסורה, שזו לא נאסרה מפני שהיא חתוכת רגל ממקום זה אלא מפני שנחתכו הגידים. אבל מלשון הר''מ נראה שהכל טענה אחת. תוי''ט: {יט} <b>וכשהוא</b> הולך ומיצר הרבה, רוב הקיפו הוי טפי מרוב עביו, ואז בעינן רוב הקיפו. וכשהוא מיצר מעט, אז רוב עביו טפי מרוב הקיפו. הרא''ש. ועתוי''ט:
<h3>פרק ד - משנה ז</h3>
הַשּׁוֹחֵט אֶת הַבְּהֵמָה וּמָצָא בָהּ שִׁלְיָא, נֶפֶשׁ הַיָּפָה תֹּאכְלֶנָּה, וְאֵינָהּ מְטַמְּאָה לֹא טֻמְאַת אֳכָלִין וְלֹא טֻמְאַת נְבֵלוֹת. חִשֵּׁב עָלֶיהָ, מְטַמְּאָה טֻמְאַת אֳכָלִין אֲבָל לֹא טֻמְאַת נְבֵלוֹת. שִׁלְיָא שֶׁיָּצְתָה מִקְצָתָהּ, אֲסוּרָה בַאֲכִילָה. סִימַן וָלָד בָּאִשָּׁה, וְסִימַן וָלָד בַּבְּהֵמָה. הַמְבַכֶּרֶת שֶׁהִפִּילָה שִׁלְיָא, יַשְׁלִיכֶנָּה לַכְּלָבִים. וּבַמֻּקְדָשִׁין, תִּקָּבֵר. וְאֵין קוֹבְרִין אוֹתָהּ בְּפָרָשַׁת דְּרָכִים, וְאֵין תּוֹלִין אוֹתָהּ בָּאִילָן, מִפְנֵי דַּרְכֵי הָאֱמֹרִי:
<b style="color: gray;">רע"ב</b> <b>שליא</b>. כמין כיס שהעובר מונח בתוכו: <b>נפש היפה</b>. שאין דעתו קצה בה מחמת מיאוס: <b>תאכלנה</b>. ולא אמרינן אבר מן החי הוא, אלא גם היא ניתרת בשחיטת האם: <b>ואינה מטמאה</b>. דלא חשיבא אוכל: <b>ולא טומאת נבילות</b>. אם מתה הבהמה: <b>מטמאה טומאת אוכלין</b>. אם נגעה בטומאה, דמחשבה משויא ליה אוכל. אבל טומאת נבילות לא, דלאו בשר הוא אלא כשאר אוכל בעלמא הוא: <b>אסורה באכילה</b>. ואע''ג דלא נפק אלא פורתא ופשיטא דכל מיחוי הולד לא היה שם, מכל מקום חיישינן שמא באותו מקצת יצא ראש הולד והרי הוא כילוד: <b>[הכי גרסינן] סימן ולד באשה</b>. וסימן ולד בבהמה {כ}. המבכרת. זהו פטר רחם שלה: <b>ישליכנה לכלבים</b>. שאין קדושה בה. דאע''ג דאין שליא בלא ולד, הכא רובא לאו בת מקדשא היא, דדילמא נקבה הוות או נדמה {כא} הוה ולא קדיש: <b>ובמוקדשין</b>. כגון בהמת שלמים שהפילה שליא: <b>תקבר</b>. דכיון דאין שליא בלא ולדש קדשה, דבין זכר ובין נקבה דנפיק מבהמת הקדש קדיש: <b>בפרשת דרכים</b>. מקום שהדרכים מתפשרשים לשנים. ודרך המנחשים לקברה שם כדי שלא תפיל עוד: <b>דרכי האמורי</b>. ניחוש. וכתיב לא תעשה כמעשיהם {כב}:
<b style="color: gray;">תוי"ט</b>
{כ} <b>כלומר</b> לאפוקי דגרסי, כך סימן ולד בבהמה. דקשיא להו דמאי פשיטותא באשה יותר מבבהמה, דבריש פרק ג' דבכורות תנן ובגסה שליא ובאשה שפיר ושליא. ועתוי''ט: {כא} <b>פירוש</b> רחל שילדה מין העז, או עז שילדה דומה לרחל, דלא קדיש, כדתנן במשנה ה' פ''ב דבכורות: {כב} <b>ואינו</b> מקרא. אלא כתיב בפרשת אחרי מות וכמעשה ארץ כנען וגו' לא תעשו. וצריך להגיה במקום תעשה תעשו. ועתוי''ט:
<h2>פרק ה</h2>
<h3>פרק ה - משנה א</h3>
אוֹתוֹ וְאֶת בְּנוֹ נוֹהֵג בֵּין בָּאָרֶץ בֵּין בְּחוּצָה לָאָרֶץ, בִּפְנֵי הַבַּיִת וְשֶּׁלֹּא בִפְנֵי הַבַּיִת, בַּחֻלִּין וּבַמֻּקְדָּשִׁין. כֵּיצַד, הַשּׁוֹחֵט אוֹתוֹ וְאֶת בְּנוֹ חֻלִּין בַּחוּץ, שְׁנֵיהֶם כְּשֵׁרִים, וְהַשֵּׁנִי סוֹפֵג אֶת הָאַרְבָּעִים. קָדָשִׁים בַּחוּץ, הָרִאשׁוֹן חַיָּב כָּרֵת, וּשְׁנֵיהֶם פְּסוּלִין, וּשְׁנֵיהֶם סוֹפְגִים {ח} אֶת הָאַרְבָּעִים. חֻלִּין בִּפְנִים, שְׁנֵיהֶם פְּסוּלִים, וְהַשֵּׁנִי סוֹפֵג אֶת הָאַרְבָּעִים. קָדָשִׁים בִּפְנִים. הָרִאשׁוֹן כָּשֵׁר וּפָטוּר, וְהַשֵּׁנִי סוֹפֵג אֶת הָאַרְבָּעִים וּפָסוּל:
<b style="color: gray;">רע"ב</b> <b>אותו ואת בנו</b>. האם והבן, או האם והבת. אבל האב עם הבן או עם הבת אינו אסור, דאותו ואת בנו משמע מי שבנו כרוך אחריו, יצא זכר שאין בנו כרוך אחריו {א}: <b>בין בארץ בין בחוצה, לארץ</b>. איידי דבעי למתני בין בחולין בין במוקדשים {ב}, תנא נמי בארץ ובחוצה לארץ, אע''ג דלא איצטריך {ג}, דחובת הגוף היא וחובת הגוף נוהג בין בארץ בין בחוץ לארץ: <b>בפני הבית</b>. בזמן שבית המקדש קיים: <b>ושלא בפני הבית</b>. דסלקא דעתך אמינא הואיל ובענינא דקדשים כתיב, בפני הבית ננהוג שלא בפני הבית לא ננהוג, קמשמע לן: <b>בחולין ובמוקדשים</b>. בין ששניהם חולין או שניהם מוקדשים, בין שאחד מהן חולין והשני מוקדשים. ומנלן דנוהג במוקדשים, דכתיב (ויקרא כ''ב) שור או כבש או עז כי יולד וגו' ירצה לקרבן אשה, וכתיב בתריה ושור או שה אותו ואת בנו וגו' {ד}: <b>בחוץ</b>. חוץ לעזרה: <b>שניהם כשרים</b>. משום דבעי למתני סיפא שניהם פסולים תנא רישא שניהם כשרים {ה}: <b>והשני סופג את הארבעים</b>. משום לאו דאותו ואת בנו. ולא שנא שחט את האם תחלה, ולא שנא שחט את הבן תחלה. לא שנא שחטינהו חד גברא, ולא שנא תרי גברי {ו}: <b>הראשון חייב כרת</b>. משום שחוטי חוץ. אבל השני פטור מן הכרת דכיון דנשחטה אמו שוב אינו ראוי הבן לישחט היום בפנים, דפסול משום מחוסר זמן, שאינו ראוי לשוחטו ולהקריבו היום ואין חייב משום שוחט בחוץ אא''כ ראוי לפנים, דכתיב (ויקרא י''ז) ואל פתח אהל מועד לא הביאו {ז}, הראוי לפתח אהל מועד חייבין עליו בחוץ, ואי לא לא: <b>ושניהם סופגים את הארבעים</b>. הראשון משום שוחט בחוץ, דכל חייבי כריתות לוקין. והשני משום לאו דאותו ואת בנו: <b>חולין בפנים שניהם פסולין</b>. משום חולין שנשחטו בעזרה: <b>והשני מופג</b>. משום אותו ואת בנו. אבל משום חולין בעזרה, אזהרת עשה היא {ט} (דברים י''ב) כי ירחק ממך המקום וזבחת, בריחוק מקום אתה זובח ואי אתה זובח בקירוב מקום: <b>קדשים בפנים כו' השני סופג</b>. משום אותו ואת בנו. ופסול. משום מחוסר זמן:
<b style="color: gray;">תוי"ט</b>
{א} <b>ומיהו</b> סתם מתניתין דסוף פרק ז' דבכורות ס''ל כמ''ד בגמרא נוהג אף בזכרים, דאותו משמע זכר, ובנו היינו מי שכרוך אחריו והיינו נקבה, הלכך נוהג בתרוייהו כו'. הלכך אי ודאי, לן שהוא אביו אסור, לשוחטו ביום אחד. הרא''ש: {ב} <b>והתוס'</b> כתבו נמי בפני הבית שהוא ג''כ. לצורך כמ''ש הר''ב: {ג} <b>כיון</b> דאיכא דוכתא דהוי לצורך כגון בראשית הגז. תוס': {ד} <b>ואימא</b> במוקדשין אין בחולין לא, שור, הפסיק הענין. ואימא בחולין אין במוקדשין לא. כתיב ושור, וי''ו מוסיף על ענין ראשון. גמרא: {ה} <b>אבל</b> בתוס' כתבו דא''צ לכך, דודאי איצטריך, דמדכתיב לא תאכל כל תועבה ודרשינן מיניה בפרק כל הבשר כל שתעבתי לך הרי הוא בבל תאכל, סד''א אותו ואת בנו נמי תעבתי לך וליתסר, קמ''ל דלא. כדמפרש טעמא התם, מדאצטריך רחמנא למיסר מחוסר זמן לגבוה, מכלל דלהדיוט שרי. הר''ן: {ו} <b>דכתיב</b> לא תשחטו, והוה מצי למכתב לא תשחט, [אלא לחייב שנים. ולא משכחת שניהם עוברים אלא בג' בהמות, בת ואם ובת, לאשמעינן דאבנו ואותו נמי חייב. דאי אם ושני בניה א''נ פרה ובתה ובת בתה, פשיטא]. ואי לחייב תרי גברי, ה''מ למכתב לא ישחטו, ש''מ תרתי. גמרא: {ז} <b>ואגב</b> ריהטא נקט לקרא קמא דברפי''ד דזבחים. אבל לקושטא דמלתא ראוי ונדחה כי הא דהכא, לא נפקא מהך קרא, אלא מלפני משכן ה', כמו שנשנה שם במשנה ב': {ח} <b>ושניהם</b>. דלא כרשב''ג דסוף מכות דאמר חייבי כריתות שלקו נפטרו מידי כריתתן. תוס'. אבל להר''מ דפסק כוותיה, נראה לי לפרש הראשון, חייב כרת כשלא התרו בו, ושניהם סופגים כשהתרו: {ט} <b>ולאו</b> הבא מכלל עשה עשה:
<h3>פרק ה - משנה ב</h3>
חֻלִּין וְקָדָשִׁים {י} בַּחוּץ, הָרִאשׁוֹן כָּשֵׁר וּפָטוּר, וְהַשֵּׁנִי סוֹפֵג אֶת הָאַרְבָּעִים וּפָסוּל. קָדָשִׁים וְחֻלִּין בַּחוּץ, הָרִאשׁוֹן חַיָּב כָּרֵת וּפָסוּל, וְהַשֵּׁנִי כָשֵׁר, וּשְׁנֵיהֶם סוֹפְגִין אֶת הָאַרְבָּעִים. חֻלִּין וְקָדָשִׁים בִּפְנִים, שְׁנֵיהֶם פְּסוּלִים, וְהַשֵּׁנִי סוֹפֵג אֶת הָאַרְבָּעִים. קָדָשִׁים וְחֻלִּין בִּפְנִים, הָרְאשׁוֹן כָּשֵׁר וּפָטוּר, וְהַשֵּׁנִי סוֹפֵג אֶת הָאַרְבָּעִים וּפָסוּל. חֻלִּין בַּחוּץ וּבִפְנִים, הָרִאשׁוֹן כָּשֵׁר וּפָטוּר, וְהַשֵּׁנִי סוֹפֵג אֶת הָאַרְבָּעִים וּפָסוּל. קָדָשִׁים בַּחוּץ וּבִפְנִים, הָרִאשׁוֹן חַיָּב כָּרֵת, וּשְׁנֵיהֶם פְּסוּלִין, וּשְׁנֵיהֶם סוֹפְגִים אֶת הָאַרְבָּעִים. חֻלִּין בִּפְנִים וּבַחוּץ, הָרִאשׁוֹן פָּסוּל וּפָטוּר, וְהַשֵּׁנִי סוֹפֵג אֶת הָאַרְבָּעִים וְכָשֵׁר. קָדָשִׁים בִּפְנִים וּבַחוּץ, הָרִאשׁוֹן כָּשֵׁר וּפָטוּר, וְהַשֵּׁנִי סוֹפֵג אֶת הָאַרְבָּעִים וּפָסוּל:
<b style="color: gray;">רע"ב</b> <b>חולין וקדשים בחוץ</b>. דוקא נקט הראשון חולין והשני קדשים. וכן כל השנויין במשנה דוקא נקט להו: <b>והשני סופג</b>. משום אותו ואת בנו: <b>קדשים</b>. בתחלה, ואח''כ חולין בחוץ: <b>השני כשר</b>. באכילה. ואיידי דתנא פסול תנא כשר: <b>ושניהם סופגים</b>. ראשון משום שוחט חוץ, ושני משום אותו ואת בנו: <b>חולין וקדשים בפנים שניהם פסולים</b>. ראשון משום חולין שנשחטו בעזרה, ושני משום מחוסר זמן: <b>והשני סופג</b>. משום אותו ואת בנו: <b>חולין בחוץ ובפנים</b>. הראשון בחוץ והשני בפנים: <b>קדשים בחוץ ובפנים הראשון בכרת</b>. משום שוחט בחוץ: <b>ושניהם פסולים</b>. ראשון משום שנשחט בחוץ, ושני משום מחוסר זמן: <b>ושניהם סופגים</b>. ראשון משום שוחט חוץ, ושני משום אותו ואת בנו: <b>קדשים בפנים ובחוץ</b>. השני סופג משום אותו ואת בנו. ומשום שוחט חוץ לא לקי, דמחוסר זמן הוא ואינו מתקבל בפנים:
<b style="color: gray;">תוי"ט</b>
{י} <b>חולין</b> כו'. ועוד הוה מצי למתני חולין וקדשים בחוץ ובפנים וכן קדשים וחולין וחולין וקדשים בפנים ובחוץ וכן קדשים וחולין ואי בכל הני דתני יש חידוש איכא למימר דלא תני להני משום דליכא בהו שום חדוש. ואי ליכא חידוש בכל הני דתני, צ''ל תני ושייר. תוספ':
<h3>פרק ה - משנה ג</h3>
הַשּׁוֹחֵט וְנִמְצָא טְרֵפָה, הַשּׁוֹחֵט לַעֲבוֹדָה זָרָה, וְהַשּׁוֹחֵט פָּרַת חַטָּאת, וְשׁוֹר הַנִּסְקָל, וְעֶגְלָה עֲרוּפָה, רַבִּי שִׁמְעוֹן פּוֹטֵר {יא}, וַחֲכָמִים מְחַיְּבִין. הַשּׁוֹחֵט וְנִתְנַבְּלָה בְיָדוֹ, וְהַנּוֹחֵר, וְהַמְּעַקֵּר, פָּטוּר מִשּׁוּם אוֹתוֹ וְאֶת בְּנוֹ. שְׁנַיִם שֶׁלָּקְחוּ פָרָה וּבְנָהּ, אֵיזֶה שֶׁלָּקַח רִאשׁוֹן, יִשְׁחַט רִאשׁוֹן. וְאִם קָדַם הַשֵּׁנִי, זָכָה. שָׁחַט פָּרָה וְאַחַר כָּךְ שְׁנֵי בָנֶיהָ, סוֹפֵג שְׁמוֹנִים. שָׁחַט שְׁנֵי בָנֶיהָ וְאַחַר כָּךְ שְׁחָטָהּ, סוֹפֵג אֶת הָאַרְבָּעִים. שָׁחָטָהּ וְאֶת בִּתָּהּ וְאֶת בַּת בִּתָּהּ, סוֹפֵג שְׁמוֹנִים. שְׁחָטָהּ וְאֶת בַּת בִּתָּהּ וְאַחַר כָּךְ שָׁחַט בִּתָּהּ, סוֹפֵג אֶת הָאַרְבָּעִים. סוּמְכוֹס אוֹמֵר מִשּׁוּם רַבִּי מֵאִיר, סוֹפֵג שְׁמוֹנִים. בְּאַרְבָּעָה פְרָקִים בַּשָּׁנָה הַמּוֹכֵר בְּהֵמָה לַחֲבֵרוֹ צָרִיךְ לְהוֹדִיעוֹ, אִמָּהּ מָכַרְתִּי לִשְׁחוֹט, בִּתָּהּ מָכַרְתִּי לִשְׁחוֹט. וְאֵלּוּ הֵן, עֶרֶב יוֹם טוֹב הָאַחֲרוֹן שֶׁל חָג, וְעֶרֶב יוֹם טוֹב הָרִאשׁוֹן שֶׁל פֶּסַח, וְעֶרֶב עֲצֶרֶת, וְעֶרֶב רֹאשׁ הַשָּׁנָה, וּכְדִבְרֵי רַבִּי יוֹסֵי הַגְּלִילִי אַף עֶרֶב יוֹם הַכִּפּוּרִים בַּגָּלִיל. אָמַר רַבִּי יְהוּדָה, אֵימָתַי, בִּזְמַן שֶׁאֵין לוֹ רֶוַח. אֲבָל יֶשׁ לוֹ רֶוַח, אֵין צָרִיךְ לְהוֹדִיעוֹ. וּמוֹדֶה רַבִּי יְהוּדָה {טז} בְּמוֹכֵר אֶת הָאֵם לֶחָתָן וְאֶת הַבַּת לַכַּלָּה שֶׁצָּרִיךְ לְהוֹדִיעַ, בְּיָדוּעַ שֶׁשְּׁנֵיהֶם שׁוֹחֲטִין בְּיוֹם אֶחָד:
<b style="color: gray;">רע"ב</b> <b>פרת חטאת</b>. פרה אדומה. דלאו לאכילה היא: <b>ושור הנסקל</b>. לאחר שנגמר דינו. דקיימא לן דאסור בהנאה אפילו שחטו: <b>ועגלה ערופה</b>. דסבירא ליה דנאסרת מחיים ואפילו שחטה אסורה. ובגמרא מסיק דפרת חטאת ועגלה ערופה אינה משנה. דשניהן הויא שחיטתן שחיטה ראויה, וצריך להסירן מן המשנה דלא פטר בהו ר' שמעון: <b>וחכמים מחייבין</b>. האי דמחייבי חכמים בשוחט לעבודה זרה, לא שנו אלא ששחט ראשון לע''ז ובא שני ושחט לשלחנו לאכול, אבל ראשון לשלחנו ושני לע''ז, דבהך שחיטה בתרייתא דמיחייב עלה משום אותו ואת בנו אתי נמי דין קטלא עלויה, פטור ממלקות, דקם ליה בדרבה מיניה, דתרתי לא עבדינן ביה. ופעמים שאפילו שחט ראשון לשלחנו ושני לע''ז חייב, כגון דאתרו ביה משום אותו ואת בנו ולא אתרו ביה משום ע''ז, דכיון דלא אתרו ביה משום ע''ז לא מיקטל, ולוקה משום אותו ואת בנו. והלכה כחכמים: <b>ונתנבלה בידו</b>. שלא מדעת {יב}: <b>והנוחר</b>. שתוחב הסכין בנחיריו וחותך: <b>והמעקר</b>. שעוקר הסימנים ממקום חיבורן ואינו שוחטן: <b>פטור</b>. ואפילו. לרבנן. ולא דמיא לשחיטה דלעיל, דהתם שחיטה מעליא איכא ודבר אחר גורם לה ליפסל, אבל הכא ליכא שחיטה כלל: <b>איזה שלקח ראשון ישחוט ראשון</b>. אם באו לב''ד, שבא האחד לשחוט וחבירו מעכב עליו ואומר אני צריך יותר ממך, אנו אומרים להם הלוקח ראשון ישחוט, שעל מנת כן לקח, שאילו לא מכרה בעל הבית לשני ועכבה לעצמו היה הלוקח שוחט. שכך שנינו בתוספתא, הלוקח מבעל הבית הוא קודם לבעל הבית, שעל מנת כן לקח {יג}: <b>ואם קדם השני זכה</b>. שהקדים בעצמו כדי שלא יבוא לידי איסור, ויש לו ריוח שאוכל היום בשר: <b>סופג שמונים</b>. דעל כל בן ששוחט עובר בלאו: <b>סופג את הארבעים</b>. דאין כאן שחיטת איסור אלא אחת: <b>שחטה ואת בתה ואח''כ את בת בתה</b>. יש כאן שני אותו ואת בנו: <b>שחטה ואת בת בתה</b>. אין כאן עדיין איסור. ואח''כ שחט את בתה. ויש בשחיטה זו שני איסורים, אותו ואת בנו משום אמה, ובנו ואותו משום בתה של זו שכבר נשחטה: <b>סופג ארבעים</b>. דחד לאו הוא וחדא התראה וחד מעשה: <b>סומכוס אומר סופג שמונים</b>. דסבירא ליה לסומכוס דמיחייב בהתראה אחת ובלאו אחד שתי מלקיות. והוא הדין לרישא דקתני שחט שני בניה ואח''כ שחטה סופג ארבעים, לסומכוס סופג שמונים. וכך היא בתוספתא, שחט חמשה בניה ואח''כ שחטה סומכוס אומר משום ר''מ חייב משום חמשה לאוין: <b>בארבעה פרקים בשנה</b>. דרך ישראל לעשות סעודות בארבעה פרקים הללו, וסתם הלוקח בהמה אינו לוקח אלא לשחוט מיד, לפיכך המוכך בהמה לחבירו ומכר תחלה אמה או בתה בו ביום, צריך שיאמר לשני דע לך שהיום מכרתי אמה לשחוט או בתה מכרתי לשחוט, שמא כבר נשחטה: <b>ביום טוב האחרון של חג</b>. היו מרבים בשמחה מפני שרגל בפני עצמו הוא וחביב עליהן. והאי דלא חשיב ערב יום טוב ראשון של חג, משום דכולי עלמא טרידי בסוכה ולולב {יד} ואין להם פנאי להרבות בשחיטה: <b>אף ערבי יום הכיפורים בגליל</b>. ולא ביהודה ובשאר ארצות, שלא היו אוכלים ערב יום הכיפורים אלא בשר עוף ודגים כדמוכח בבראשית רבה גבי ההוא חייטא דזבן נונא: <b>בזמן שאין לו ריוח</b>. הפסק בינתיים, שמכר האם היום: <b>אבל יש לו ריוח</b>. שמכר את הראשונה אתמול והשניה היום: <b>אין צריך להודיעו</b>. שאני אומר אתמול שחטה הראשון. פירוש אחר, בזמן שאין לו ריוח שהוא נחפז ומהיר לקנות שמראה שרוצה לשחוט היום {טו}. אבל יש לו ריוח שאינו נחפז בקנייתו, אינו חייב להודיעו, דשמא לצורך יום אחר הוא קונה. ורבי יהודה לפרושי מלתיה דת''ק אתי ולא לאפלוגי עליה: <b>ומודה ר' יהודה</b>. אע''פ שלקח זה היום וזה למחר. ולפירוש השני, אף על פי שאינו נחפז ומהיר לקנות: <b>את האם לחתן ואת הבת לכלה</b>. אורחא דמלתא נקט, דאורח ארעא לעשות סעודה טפי בבית החתן מבבית הכלה, הלכך האם לחתן שהיא גדולה, והבת שהיא קטנה לכלה:
<b style="color: gray;">תוי"ט</b>
{יא} <b>פוטר</b>. דשחיטה שאינה ראויה לא שמה שחיטה כו'. ומתניתין דלעיל דלא כוותיה כו'. גמרא. ועתוי''ט: {יב} <b>דנוחר</b> ומעקר נמי מתנבלת בכך כדר' ישבב במשנה ד' פרק ב'. אלא איכא בינייהו דהא שלא מדעת, ונוחר ומעקר מדעת. ועתוי''ט: {יג} <b>הלכך</b> כשמכר בעה''ב לשני מכר לו כל זכות שהיה לו בו. אבל לקחו משנים, האחרון יכול לשחוט תחלה. הרא''ש: {יד} <b>תוספ'</b> בשם ר''ת. ואני תמה דבריש פרק ד' דפסחים כתב הר''ב דברי רש''י דבערב פסח טרידי עלמא. ולדבריו צ''ל דבערב סוכות לא טרידי. והתוספ' כתבו טעם אחר וז''ל, דבנך ד' פרקים טעמא רבה אית בהו, יו''ט האחרון של חג לפי שהוא זמן בפני עצמו וחלוק משלפניו תיקנו להרבות בסעודה, משא''כ בז' של פסח, וגם הקרבנות שבשמיני הוו בשביל ישראל, וכל החג היו מקריבין נגד האומות. וערב פסח לפי שהוא יום גאולה ויציאה לחירות. ועצרת כדאמר בפסחים הכל מודים בעצרת דבעינן נמי לכם. וראש השנה מפני שהוא תחלת השנה מרבים בסעודה לעשות סימן יפה, וכמה ענינים עושים בו לסימן יפה כדאמר בהוריות: {טו} <b>הר''מ</b>. [וכחיבורו] מבואר יותר דהיינו שאותו שלקח באחרונה נחפז לקנות והיה בסוף היום שחזקתו שהוא שוחט עתה. ועתוי''ט: {טז} <b>ומודה</b> ר''י. תימה, למאן מודה, דאימתי דר''י לפרש. תוספ'. ועיין בתוס' דף פ''ח דהיכא דמוכח הוי לחלוק, א''כ ה''נ מדתנא ומודה מוכח דלחלוק:
<h3>פרק ה - משנה ד</h3>
בְּאַרְבָּעָה פְרָקִים אֵלּוּ מַשְׁחִיטִין אֶת הַטַּבָּח בְּעַל כָּרְחוֹ. אֲפִלּוּ שׁוֹר שָׁוֶה אֶלֶף דִּינָרִים וְאֵין לוֹ לַלּוֹקֵחַ אֶלָּא דִינָר, כּוֹפִין אוֹתוֹ לִשְׁחוֹט, לְפִיכָךְ אִם מֵת, מֵת לַלּוֹקֵחַ. אֲבָל בִּשְׁאָר יְמוֹת הַשָּׁנָה, אֵינוֹ כֵן, לְפִיכָךְ אִם מֵת, מֵת לַמּוֹכֵר:
<b style="color: gray;">רע"ב</b> <b>משחיטין את הטבח בעל כרחו</b>. שאם קיבל דינר מלוקח ליתן לו בדינר בשר: <b>אפילו שור שוה אלף זוז</b>. שוחטו בעל כרחו, אף על פי שאין לו לוקחים לשאר הבשר. לפי שדבר תורה מעות קונות ומעת שקיבל המוכר הדינר קנה הלוקח הבשר. ולא תקנו חכמים שמשיכה קונה ולא מעות אלא גזירה שמא יאמר לו מוכר לקונה נשרפו חטיך בעליה. דאי מוקמת להו לפירי באחריות הלוקח משנתן המעות, אי מתרמי דליקה בבית המוכר שהפירות שם לא טרח לאצולינהו. אבל לאחר שמשך מסתמא ממטי להו לביתיה {יז}. ובארבעה פרקים אלו העמידו חכמים דבריהם על דין תורה שהמעות קונות: <b>לפיכך אם מת מת ללוקח</b>. ומפסיד לדינר שהרי ברשותו מת: <b>אינו כן</b>. דבעינן משיכה וכל זמן שלא משך חוזר בו הטבח:
<b style="color: gray;">תוי"ט</b>
{יז} <b>וה''ט</b> דנקטי משיכה אע''ג דאיכא נמי עוד דרכים שקונין בהן:
<h3>פרק ה - משנה ה</h3>
יוֹם אֶחָד הָאָמוּר בְּאוֹתוֹ וֶאֶת בְּנוֹ, הַיּוֹם הוֹלֵךְ אַחַר הַלָּיְלָה. אֶת זוֹ דָרַשׁ שִׁמְעוֹן בֶּן זוֹמָא, נֶאֱמַר בְּמַעֲשֵׂה בְרֵאשִׁית (בראשית א), יוֹם אֶחָד, וְנֶאֱמַר בְּאוֹתוֹ וְאֶת בְּנוֹ (ויקרא כב), יוֹם אֶחָד. מַה יּוֹם אֶחָד הָאָמוּר בְּמַעֲשֵׂה בְרֵאשִׁית {יח} הַיּוֹם הוֹלֵךְ אַחַר הַלַּיְלָה, אַף יוֹם אֶחָד הָאָמוּר בְּאוֹתוֹ וְאֶת בְּנוֹ, הַיוֹם הוֹלֵךְ אַחַר הַלָּיְלָה:
<b style="color: gray;">רע"ב</b> <b>יום אחד האמור באותו ואת בנו כו'</b>. לפי שפרשת אותו ואת בנו סמוכה לקדשים, דכתיב ירצה לקרבן אשה, וסמיך ליה אותו ואת בנו. ובקדשים לילה הולך אחר היום, דכתיב (ויקרא ז') ביום קרבנו יאכל לא יניח ממנו עד בוקר, אלמא לילה שלאחריו קרוי יום קרבנו עד הבוקר. יכול אף זה כן [נאמר כאן יום אחר] ונאמר במעשה בראשית יום אחד וכו':
<b style="color: gray;">תוי"ט</b>
{יח} <b>מה</b> כו'. ויהי ערכ ויהי בוקר, ברישא ערב והדר בוקר. רש''י:
<h2>פרק ו</h2>
<h3>פרק ו - משנה א</h3>
כִּסּוּי הַדָּם נוֹהֵג בָּאָרֶץ וּבְחוּצָה לָאָרֶץ, בִּפְנֵי הַבַּיִת וְשֶׁלֹּא בִפְנֵי הַבַּיִת, בַּחֻלִּין אֲבָל לֹא בַמֻּקְדָּשִׁים {א}. וְנוֹהֵג בַּחַיָּה וּבָעוֹף, בַּמְּזֻמָּן וּבְשֶׁאֵינוֹ מְזֻמָּן {ב}. וְנוֹהֵג בַּכּוֹי, מִפְּנֵי שֶׁהוּא סָפֵק. וְאֵין שׁוֹחֲטִין אוֹתוֹ בְיוֹם טוֹב. וְאִם שָׁחֲטוּ, אֵין מְכַסִּין אֶת דָּמוֹ {ג}:
<b style="color: gray;">רע"ב</b> <b>כיסוי הדם כו'</b>. משום דבעי למתני בחולין אבל לא במוקדשין, נקט לכולהו: <b>במוקדשין</b>. חטאת העוף ועולת העוף. וכן קדשי בדק הבית אם עבר ושחטן אין טעונים כיסוי: <b>ונוהג בחיה ובעוף</b>. למעוטי בהמה. דלא תימא בהמה בכלל חיה. ונפקא לן מדכתיב בבכור בעל מום (דברים ט''ו) על הארץ תשפכנו כמים, מה מים אינן טעונין כיסוי אף דם בהמה אינו טעון כיסוי: <b>במזומן</b>. עוף הגדל בבית: <b>ונוהג בכוי</b>. בריה בפני עצמה היא ולא הכריעו בה חכמים אם חיה היא וטעונה כיסוי אם בהמה ואינה טעונה כיסוי: <b>ואין שוחטים אותו ביו''ט</b>. משום דלמא בעי כיסוי, ומספיקא לא מחללינן יום טוב: <b>ואם שחטו ביו''ט אין מכסין את דמו</b>. ואפילו היה לו עפר מוכן או אפר. שמא יאמר הרואה, חיה ודאי הוא ולפיכך כסה דמו ביו''ט, ויבוא להתיר חלבו:
<b style="color: gray;">תוי"ט</b>
{א} <b>לא</b> כו'. כגמרא יליף ליה מקרא: {ב} <b>במזומן</b> כו'. דת''ר, אשר יצוד, אין לי אלא אשר יצוד, נצודין ועומדין מאליהן כגון אווזין ותרנגולין מנין, ת''ל ציד מ''מ. א''כ מה ת''ל אשר יצוד, למדך תורה דרך ארץ שלא יאכל אדם בשר אלא בהזמנה הזאת. פירש''י כאלו הוא צד שאינו מזומנת לו, כלומר, לא יאכל בשר תדיר שלא יעני: {ג} <b>ואם</b> כו'. ואע''ג דעוקר דבר תורה, עיין ריש פרק י' דיבמות:
<h3>פרק ו - משנה ב</h3>
הַשּׁוֹחֵט וְנִמְצָא טְרֵפָה, וְהַשּׁוֹחֵט לַעֲבוֹדָה זָרָה, וְהַשּׁוֹחֵט חֻלִּין בִּפְנִים, וְקָדָשִׁים בַּחוּץ, חַיָּה וְעוֹף הַנִּסְקָלִים, רַבִּי מֵאִיר מְחַיֵּב, וַחֲכָמִים פּוֹטְרִין. הַשׁוֹחֵט וְנִתְנַבְּלָה בְיָדוֹ, הַנּוֹחֵר, וְהַמְעַקֵּר, פָּטוּר מִלְּכַסּוֹת:
<b style="color: gray;">רע"ב</b> <b>רבי מאיר מחייב</b>. דסבר שחיטה שאינה ראויה שמה שחיטה: <b>וחכמים פוטרים</b>. דסברי לאו שמה שחיטה. והלכה כחכמים {ד}:
<b style="color: gray;">תוי"ט</b>
{ד} <b>היינו</b> ר' שמעון דפרק ה' משנה ג'. וראה דבריו בכסוי, ושנאו בלשון חכמים. ודברי ר''מ באותו ואת בנו, ושנאו בלשון חכמים כו'. גמרא. ועתוי''ט:
<h3>פרק ו - משנה ג</h3>
חֵרֵשׁ שׁוֹטֶה וְקָטָן שֶׁשָּׁחֲטוּ וַאֲחֵרִים רוֹאִין אוֹתָן, חַיָּב לְכַסּוֹת. בֵּינָן לְבֵין עַצְמָן, פָּטוּר מִלְּכַסּוֹת. וְכֵן לְעִנְיַן אוֹתוֹ וְאֶת בְּנוֹ, שֶׁשָּׁחֲטוּ וַאֲחֵרִים רוֹאִין אוֹתָן, אָסוּר לִשְׁחוֹט אַחֲרֵיהֶם. בֵּינָן לְבֵין עַצְמָן, רַבִּי מֵאִיר מַתִּיר לִשְׁחוֹט אַחֲרֵיהֶן, וַחֲכָמִים אוֹסְרִים. וּמוֹדִים שֶׁאִם שָׁחַט, שֶׁאֵינוֹ סוֹפֵג אֶת הָאַרְבָּעִים:
<b style="color: gray;">רע"ב</b> <b>ואחרים רואין אותם</b>. דבכהאי גוונא שחיטתן כשרה: <b>חייבים לכסות</b>. אותן אחרים שרואים חייבים לכסות. כדתנן לקמן, שחט ולא כסה וראהו אחר חייב לכסות: <b>פטור מלכסות</b>. ר' מאיר קאמר לה, דסבר שחיטת חרש שוטה וקטן בינן לבין עצמן נבילה גמורה היא הואיל ורוב מעשיהן מקולקלים. ורבנן פליגי עליה דר' מאיר בין ארישא בין אסיפא, אלא דנטרי ליה עד דאסיק למלתיה והדר פליגי עליה, וסברי רבנן דספק נבלה היא, לא נבלה ודאית, הלכך לענין כיסוי חייבים לכסות, ואין שוחטים אחריהן אותו ואת בנו דשמא שחיטה מעלייתא היא {ה}. והלכה כר' מאיר {ו}:
<b style="color: gray;">תוי"ט</b>
{ה} <b>דמספקא</b> להו אי רוב מעשיהן מקולקלים או רוב מעשיהן מתוקנים. תוס': {ו} <b>ולא</b> חיישינן לאחמורי כלל משום דרוב מעשיהם כו' ובהמה בחזקת איסור עומדת עד שיודע לנו במה נשחטה. הר''נ:
<h3>פרק ו - משנה ד</h3>
שָׁחַט מֵאָה {ז} חַיּוֹת בְּמָקוֹם אֶחָד, כִּסּוּי אֶחָד לְכֻלָּן. מֵאָה עוֹפוֹת בְּמָקוֹם אֶחָד, כִּסּוּי אֶחָד לְכֻלָּן. חַיָּה וְעוֹף בְּמָקוֹם אֶחָד, כִּסּוּי אֶחָד לְכֻלָּן. רַבִּי יְהוּדָה אוֹמֵר, שָׁחַט חַיָּה, יְכַסֶּנָּה, וְאַחַר כָּךְ יִשְׁחוֹט אֶת הָעוֹף. שָׁחַט וְלֹא כִסָּה {ח} וְרָאָהוּ אַחֵר, חַיָּב לְכַסּוֹת. כִּסָּהוּ וְנִתְגַּלָּה, פָּטוּר מִלְּכַסּוֹת {ט}. כִּסָּהוּ הָרוּחַ, חַיָּב לְכַסּוֹת:
<b style="color: gray;">רע"ב</b> <b>שחט חיה יכסנה ואחר כך ישחוט את העוף</b>. דכתיב (ויקרא י''ז) חיה או עוף, הפסיק זה מזה, להטעין כיסוי לכל אחד ואחד. ורבנן סברי, האי או מיבעי ליה לחלק, דאי לאו או הוה אמינא אין צריך כיסוי אא''כ שחט שניהם. והכל מודים דלענין ברכה אינו מברך אלא ברכה אחת. ואין הלכה כרבי יהודה: <b>וראהו אחר חייב לכסות</b>. דכתיב בפרשת כיסוי הדם, ואומר לבני ישראל, מצוה זו תהא על כל בני ישראל: <b>כסהו הרוח חייב לכסות</b>. ולא שנו אלא שחזר ונתגלה {י}, אבל לא חזר ונתגלה פטור מלכסות:
<b style="color: gray;">תוי"ט</b>
{ז} <b>מאה</b> כו'. טעמא מפרש בברייתא, דחיה הכל במשמע בין מרובה בין מעוטה, וכן עוף. ויראה לי כדכתיב ויהי לי שור וחמור, והא הוה ליה טובא: {ח} <b>ולא</b> כו'. דאל''ה הוא קודם. כדת''ר, ושפך וכסה, מי ששפך יכסה: {ט} <b>פטור</b> כו'. בגמרא יליף ליה. ועתוי''ט: {י} <b>וכי</b> חזר ונתגלה מאי הוי הא אדחי ליה [מכסוי, דהא כסהו ונתגלה פטור מלכסות.] אמר רב פפא זאת אומרת אין דחוי אצל מצות [גמרא]:
<h3>פרק ו - משנה ה</h3>
דָּם שֶׁנִּתְעָרַב בְּמַיִם, אִם יֶשׁ בּוֹ מַרְאִית דָּם, חַיָב לְכַסּוֹת {יא}. נִתְעָרַב בְּיַיִן, רוֹאִין אוֹתוֹ כְּאִלּוּ הוא מָיִם. נִתְעָרַב בְּדַם הַבְּהֵמָה אוֹ בְדַם הַחַיָּה, רוֹאִין אוֹתוֹ כְּאִלּוּ הוּא מָיִם. רַבִּי יְהוּדָה אוֹמֵר, אֵין דָּם מְבַטֵּל דָּם:
<b style="color: gray;">רע"ב</b> <b>נתערב ביין</b>. שהוא אדום ואין מראה הדם ניכר בו: <b>רואין אותו</b>. יין כאי, לו הוא מים. ואם היה מראית דם ניכר במים כשיעור זה, חייב לכסות: <b>נתערב בדם בהמה</b>. דלאו בר כיסוי הוא, ורובו דם בהמה: <b>או בדם החיה</b>. בדם היקז של חיה: <b>רואין אותו</b>. שאינו טעון כיסוי כאי, לו הוא מים. ואם היה הדם הזה של שחיטת חיה ועוף ניכר בו, חייב לכסות: <b>אין דם מבטל דם</b>. ואפילו אין מראית דם ניכרת במים כמות דם בהמה זה, אין דם החיה בטל. דקסבר ר' יהודה מין במינו לא בטל. ואין הלכה כר' יהודה:
<b style="color: gray;">תוי"ט</b>
{יא} <b>חייב</b> כו'. ובפרק ח' דזבחים משנה ו' כתב הר''ב דכשנפל דם לתוך טים, קמא קמא בטיל, אבל הבא לא, דאין דיחוי אצל מצות. גמרא. פירש''י, שבשהולך ורבה עד שנהפכה מראית המים לדם, חזר דם הבטל וניעור וחשוב דם ולא אמרינן הואיל ונדחה ידחה, שאין תורת דיחוי אצל טצות:
<h3>פרק ו - משנה ו</h3>
דָּם הַנִּתָּז וְשֶׁעַל הַסַּכִּין, חַיָּב לְכַסּוֹת. אָמַר רַבִּי יְהוּדָה, אֵימָתַי, בִּזְמַן שֶׁאֵין שָׁם דָּם אֶלָּא הוּא. אֲבָל יֶשׁ שָׁם דָּם שֶׁלֹּא הוּא, פָּטוּר מִלְּכַסּוֹת:
<b style="color: gray;">רע"ב</b> <b>דם הניתז</b>. על גבי הכותל: <b>אימתי</b>. לפרושי קא אתי ולא לאפלוגי:
<b style="color: gray;">תוי"ט</b> <b>.אין</b> פירוש למשנה זו
<h3>פרק ו - משנה ז</h3>
בַּמֶּה {יב} מְכַסִּין, וּבַמָּה אֵין מְכַסִּין. מְכַסִּין בֶּזֶבֶל הַדַּק, וּבְחוֹל הַדַּק, בְּסִיד, וּבְחַרְסִית, וּבִלְבֵנָה וּבִמְגוּפָה שֶׁכְּתָשָׁן. אֲבָל אֵין מְכַסִּין לֹא בְזֶבֶל הַגַּס, וְלֹא בְחוֹל הַגַּס, וְלֹא בִלְבֵנָה וּמְגוּפָה שֶׁלֹא כְתָשָׁן, וְלֹא יִכְפֶּה עָלָיו אֶת הַכֶּלִי. כְּלָל אָמַר רַבָּן שִׁמְעוֹן בֶּן גַּמְלִיאֵל, דָּבָר שֶׁמְּגַדֵּל (בּוֹ) צְמָחִין, מְכַסִּין בּוֹ. וְשֶׁאֵינוֹ מְגַדֵּל צְמָחִין, אֵין מְכַסִּין בּוֹ:
<b style="color: gray;">רע"ב</b> <b>ובחול הדק</b>. כל שאין היוצר צריך לכתשו: <b>חרסית</b>. שחיקת חרסין {יג}: <b>ומגופה</b>. כיסוי של חרס שעל פי החבית: <b>דבר שאין מגדל בו צמחים אין מכסים בו</b>. וסיד וחרסית ולבינה ומגופה שכתשן דתנן לעיל שמכסין בהן, אע''ג דאין מגדלים צמחין, הואיל ומעיקרא קודם שנעשית בהן מלאכה היו מגדלים צמחים, מכסין בהן. והאי כללא דרבן שמעון בן גמליאל לאו דוקא, דהא נסורת של חרשים דקה ונעורת של פשתן אמרינן בברייתא דמכסין בהן, אף על גב דאינן מגדלין צמחין. ואפר מכסים בו משום דאקרי עפר דכתיב (במדבר י''ט) מעפר שריפת החטאת. וכן מכסים בשחיקת הזהב דכתיב (איוב כ''ח) ועפרות זהב לו {יד}:
<b style="color: gray;">תוי"ט</b>
{יב} במה. בגמרא יליף דלאו דוקא עפר. ועתוי''ט: {יג} <b>וכך</b> פירש הר''מ. אבל בריש פרק ה' דמעשר שני פירש הר''ב, אדמה שעושין ממנה כלי חרס. והוא פירוש התוס'. ועתוי''ט: {יד} <b>משום</b> דלא מגדל צמחים איצטריך קרא כו'. ור''ת פירש דע''י שריפה מגדל צמחים. ועתוי''ט:
<h2>פרק ז</h2>
<h3>פרק ז - משנה א</h3>
גִּיד הַנָּשֶׁה {א} נוֹהֵג בָּאָרֶץ {ב} וּבְחוּצָה לָאָרֶץ, בִּפְנֵי הַבַּיִת וְשֶׁלֹּא בִפְנֵי הַבַּיִת, בַּחֻלִּין וּבַמֻּקְדָּשִׁים. וְנוֹהֵג בַּבְּהֵמָה וּבַחַיָּה, בְּיָרֵךְ שֶׁל יָמִין וּבְיָרֵךְ שֶׁל שְמֹאל. וְאֵינוֹ נוֹהֵג בָּעוֹף, מִפְּנֵי שֶׁאֵין לוֹ כָף. וְנוֹהֵג בַּשְּׁלִיל. רַבִּי יְהוּדָה אוֹמֵר, אֵינוֹ נוֹהֵג בַּשְּׁלִיל. וְחֶלְבּוֹ מֻתָּר. וְאֵין הַטַּבָּחִין נֶאֱמָנִין עַל גִּיד הַנָּשֶׁה, דִּבְרֵי רַבִּי מֵאִיר. וַחֲכָמִים אוֹמְרִים, נֶאֱמָנִין עָלָיו וְעַל הַחֵלֶב {ח}:
<b style="color: gray;">רע"ב</b> <b>גיד הנשה</b>. ובמוקדשים. אפילו עולה שכולה כליל, מוציא את הגיד {ג} ומשליכו על האפר הצבור במזבח הקרוי תפוח, ואינו מקריבו עם הבשר {ד}: <b>שאין לו כף</b>. אין לו כף ירך דומה לשל אדם שהוא עגול, אלא הבשר שעל הקולית של עוף ברוחב הוא. ואם נמצא עוף שיש לו כף עגול, גיד הנשה שלו אסור {ה}: <b>ונוהג בשליל</b>. בן תשעה חי הנמצא בבהמה {ו}: <b>רבי יהודה אומר אינו נוהג בשליל</b>. ואין הלכה כרבי יהודה: <b>וחלבו</b>. של שליל {ז} מותר. פירוש אחר וחלבו, של גיד. כלומר שומנו של גיד מותר לדברי הכל, אלא שישראל קדושים נהגו בו איסור: <b>ואין הטבחים נאמנים</b>. לומר נטלנוהו. מפני שטורח הוא להם לחטט אחריו. ואין הלכה כרבי מאיר:
<b style="color: gray;">תוי"ט</b>
{א} <b>גיד</b>. הוא הפניטי. רש''י: {ב} <b>בארץ</b> כו'. כולהו תננהו משום דאיצטריך למתני בחולין ובמוקדשים. הר''נ: {ג} <b>משום</b> ממשקה ישראל. ולענין הקרבנות ונסכיהם כתיב, ודרשינן מן המותר לישראל. גמרא: {ד} <b>משום</b> הקריבהו נא לפחתך אי אפשר להעלות הירך כשהיא מפורעת. הלכך מעלהו כמות שהיא שלימה ואח''כ חולצו בראש המזבח. גטרא: {ה} <b>דבעי</b> ר' ירמיה אי בתר דידיה אזלינן אי בתר מיניה, וקאי בתיקו. ומבעיא ליה נמי בבהמה ולא עגול, וקאי נמי בתיקו: {ו} <b>ר''מ</b> לטעמיה דס''ל דאינו ניתר בשחיטת אמו כדאיתא בפרק ד' משנה ה'. הלכך חשוב בהמה בפני עצמו וחלבו וגידו אסורים. ור''י לטעמיה דאמר ניתר בשחיטת אמו הלכך קרינן ביה בהמה בבהמה תאכלו. הר''נ. ועתוי''ט: {ז} <b>ור''י</b> הוא. דלר''מ כי היכי דאוסר בגיד אוסר נמי כחלב. דבחדא שייטא שייטי. והיינו דכפירוש האחר כתב הר''ב לדברי הכל. אבל בגמרא ליתא רק אוקימתא דלדברי הכל וכן פירש הר''מ. ועתוי''ט: {ח} <b>החלב</b>. חלב מאן דכר שמיה. ה''ק אין נאמנין עליו ועל החלב. וחכ''א כו'. גמרא. וכסתם חלב איירי, דבחלבו של גיד שרי ר''י לגמרי. תוס':
<h3>פרק ז - משנה ב</h3>
שׁוֹלֵחַ אָדָם יָרֵךְ לַנָּכְרִי שֶׁגִּיד הַנָּשֶׁה בְתוֹכָהּ {ט}, מִפְּנֵי שֶׁמְּקוֹמוֹ נִכָּר. הַנּוֹטֵל גִּיד הַנָּשֶׁה. צָרִיךְ שֶׁיּטּוֹל אֶת כֻּלּוֹ. רַבִּי יְהוּדָה אוֹמֵר, כְּדֵי לְקַיֵּם בּוֹ מִצְוַת נְטִילָה:
<b style="color: gray;">רע"ב</b> <b>שולח אדם ירך לנכרי וכו'</b>. ואין חוששים שמא יראנה ישראל כששולחה לו ויחזור ויקנה אותה מן הנכרי ויאכלנה בגידה. כיון דשלימה היא, מקומו של גיד הנשה היה ניכר אם נחטט הימנה, והלוקח מבין שלא ניטל ונוטלו: <b>שיטול את כולו</b>. יחטט אחריו: <b>לקיים בו מצות נטילה</b>. גוממו {י} מלמעלה ודיו:
<b style="color: gray;">תוי"ט</b>
{ט} <b>שולח</b> כו'. שמע מינה שמותר כהנאה. ועתוי''ט: {י} <b>לשון</b> חתיכה. כמו שכתב הר''ב במשנה ד' פרק ב' דכלאים:
<h3>פרק ז - משנה ג</h3>
הָאוֹכֵל מִגִּיד הַנָּשֶׁה כַזַּיִת, סוֹפֵג אַרְבָּעִים. אֲכָלוֹ וְאֵין בּוֹ כַזַּיִת, חַיָּב. אָכַל מִזֶּה כַזַּיִת וּמִזֶּה כַזַּיִת, סוֹפֵג שְׁמוֹנִים. רַבִּי יְהוּדָה אוֹמֵר, אֵינוֹ סוֹפֵג אֶלָּא אַרְבָּעִים:
<b style="color: gray;">רע"ב</b> <b>אכלו ואין בו כזית חייב</b>. משום דבריה הוא, חייב בכל שהוא, כאוכל נמלה כל שהוא שחייב: <b>מזה כזית</b>. מירך של ימין כזית, וכן מירך של שמאל: <b>אינו סופג אלא ארבעים</b>. דסבר ר' יהודה אינו נוהג אלא בשל ימין, דדריש הירך המיומנת שבירך {יא}. ואין הלכה כרבי יהודה:
<b style="color: gray;">תוי"ט</b>
{יא} <b>ורבנן</b>, דפשוט איסוריה בכוליה ירך, [הוא וקנוקנותיו ושרשיו נפשטין בכל הירך, והיינו גיד הנשה הפנימי הנמצא בתחלת פריעת הירך. רש''י.] לאפוקי חיצון דלא. גמרא:
<h3>פרק ז - משנה ד</h3>
יָרֵךְ שֶׁנִּתְבַּשֵּׁל בָּהּ גִּיד הַנָּשֶׁה, אִם יֶשׁ בָּהּ בְּנוֹתֵן טַעַם, הֲרֵי זוֹ אֲסוּרָה. כֵּיצַד מְשַׁעֲרִין אוֹתָהּ, כְּבָשָׂר בְּלָפֶת:
<b style="color: gray;">רע"ב</b> <b>כבשר בלפת</b>. רואין כאילו הירך לפתות והגיד בשר, ואילו היה נותן טעם בשר כשיעור הגיד, בלפתות [כשיעור] הירך, אסור. דשיעורים הלכה למשה מסיני, וגמירי דבהכי משערים, אף על פי שאילו היה כרוב או קפלוט היה צריך פחות או יותר. והא מתניתין אדחיא לה ואינה הלכה. דקיי''ל אין בגידין בנותן טעם, דבין נתבשל ובין נמלח ובין נצלה, משליכו ומותר. ודוקא בו, אבל שומנו יש בו בנותן טעם, ואם לא נטל שומנו אוסר. ונותן טעם האמור במין במינו שאין אדם יכול להבחינו, משערין אותו בששים:
<b style="color: gray;">תוי"ט</b> <b>.אין</b> פירוש למשנה זו
<h3>פרק ז - משנה ה</h3>
גִּיד הַנָּשֶׁה שֶׁנִּתְבַּשֵּׁל עִם הַגִּידִין, בִּזְמַן שֶׁמַּכִּירוֹ, בְּנוֹתֵן טָעַם. וְאִם לָאו, כֻּלָּן אֲסוּרִים. וְהָרֹטֶב, בְּנוֹתֵן טָעַם. וְכֵן חֲתִיכָה שֶׁל נְבֵלָה וְכֵן חֲתִיכָה שֶׁל דָּג טָמֵא שֶׁנִּתְבַּשְּׁלוּ עִם הַחֲתִיכוֹת, בִּזְמַן שֶׁמַּכִּירָן, בְּנוֹתֵן טָעַם. וְאִם לָאו, כֻּלָּן אֲסוּרוֹת. וְהָרֹטֶב בְּנוֹתֵן טָעַם:
<b style="color: gray;">רע"ב</b> <b>גיד הנשה שנתבשל עם הגידים</b>. של היתר: <b>בזמן שמכירו</b>. משליכו לחוץ ואין כאן אלא פליטתו: <b>בנותן טעם</b>. אם יש בגיד של איסור בנותן טעם בכל אלו, כולן אסורים: <b>ואם לאו</b>. שאינו מכירו, כולן אסורים. דבכל אחד יש לומר זה הוא, ולא בטיל ברובא, דכבריה הוא חשוב ובריה לא בטלה: <b>בזמן שמכירן</b>. לחתיכות האיסור, משערינן בנותן טעם, ואי אין בהן כדי לתת טעם בשל היתר הרי השאר מותרות: <b>ואם אין מכירן</b>. כל החתיכות אסורות. דכל אחת יש לחוש ולומר שמא זו היא. ואינה בטילה ברוב, הואיל וראויה להתכבד בה לפני האורחים: <b>והרוטב מותר</b>. אם אין בחתיכות האיסור כדי לתת טעם ברוטב ובקיפה ובחתיכות. והלכה למעשה, באיסור שנתערב בהיתר מין בשאינו מינו דאיכא למיקם אטעמא, אם תרומה היא שנתערבה בחולין, יטעמנה כהן, ואם דבר איסור הוא, יטעמנו נחתום נכרי, אם אומר שאין בתערובת טעם התרומה או טעם האיסור, הכל מותר. והימנוהו רבנן לנחתום נכרי, כיון דמלאכתו הוא לא משקר, שלא יפסיד אומנתו. ואם נתערב מין במינו דליכא למיקם אטעמא, או מין בשאינו מינו ואין כאן כהן או נכרי שנוכל לסמוך עליו, אם האיסור הוא מחלב ודם נבלות וטריפות שקצים ורמשים ובהמה ועופות ודגים טמאין וכיוצא בזה, משערים אותו בששים, אם יש ששים של היתר כנגד האיסור הכל מותר, ואם לאו, הכל אסור. וכן שומן של גיד הנשה, משערים אותו כנגד ששים של היתר. אבל כחל שנתבשל עם בשר משערים אותו בששים, וכחל מן המנין, מפני שאיסורו מדברי סופרים {יב}. וביצה שיש בה אפרוח שנתבשלה עם שאר ביצים של היתר, צריכא ששים ואחת כנגדה {יג}. ואם האיסור הוא תרומה וחלה וביכורים. אם הוא מין במינו או מין בשאינו מינו, ואין שם כהן [או נכרי] שיטעום, משערינן אותו במאה של חולין. ואם ערלה וכלאי הכרם, משערים אותן במאתים. וכל השיעורים הללו משערים בכל מה שבקדרה, ברוטב ובחתיכות ובתבלין ובקיפה, והוא הדק דק שבשולי הקדרה. וכמו שהוא בא לפנינו משערינן ליה, ולא משערין במאי דבלע קדרה מן ההיתר, לפי שאף מן האיסור נבלע ונתמעט מכמות שהיה, דאטו דהיתרא בלע דאיסורא לא בלע:
<b style="color: gray;">תוי"ט</b>
{יב} ואע''פ ששומן הגיד בששים אע''פ שהוא מדבריהם, הואיל וגיד הנשה בריה בפני עצמו החמירו בו כאיסורי תורה. ב''י: {יג} <b>מפני</b> שהיא בריה בפני עצמה עשו היכר בה והוסיפו בשיעוריה. הר''מ. ורצה לומר שיש בה אפרוח שהיא בריה. כ''מ. ועתוי''ט:
<h3>פרק ז - משנה ו</h3>
נוֹהֵג בַּטְּהוֹרָה, וְאֵינוֹ נוֹהֵג בַּטְּמֵאָה. רַבִּי יְהוּדָה אוֹמֵר, אַף בַּטְּמֵאָה. אָמַר רַבִּי יְהוּדָה, וַהֶלֹא מִבְּנֵי יַעֲקֹב נֶאֱסַר גִּיד הַנָּשֶׁה, וַעֲדַיִן בְּהֵמָה טְמֵאָה מֻתֶּרֶת לָהֶן. אָמְרוּ לוֹ, בְּסִינַי נֶאֱמַר, אֶלָּא שֶׁנִּכְתַּב בִּמְקוֹמוֹ:
<b style="color: gray;">רע"ב</b> <b>ואינו נוהג בטמאה</b>. שאם אכל גיד הנשה של טמאה, למאן דאמר יש בגידים בנותן טעם, לוקה משום טמאה ולא משום גיד. ולמאן דאמר אין בגידים בנותן טעם, פטור מכלום, דבטהורה עץ הוא והתורה חייבה עליו, אבל בטמאה אינו נוהג: <b>מבני יעקב נאסר</b>. ועדיין טמאה מותרת להן עד מתן תורה: <b>אמרו לו</b>. פסוק זה שהזהיר עליו בסיני נאמר, ועד סיני לא הוזהרו: <b>אלא שנכתב במקומו</b>. לאחר שנאמר בסיני, כשבא לסדר משה את התורה כתב המקרא הזה על המעשה, על כן הוזהרו בני ישראל אחרי כן שלא יאכלו גיד הנשה [לידע מאיזה טעם נאסר להם]. ואין הלכה כרבי יהודה:
<h2>פרק ח</h2>
<h3>פרק ח - משנה א</h3>
כָּל הַבָּשָׂר אָסוּר לְבַשֵּׁל בְּחָלָב, חוּץ מִבְּשַׂר דָּגִים וַחֲגָבִים. וְאָסוּר לְהַעֲלוֹתוֹ עִם הַגְּבִינָה עַל הַשֻּׁלְחָן, חוּץ מִבְּשַׂר דָּגִים וַחֲגָּבִים {ד}. הַנּוֹדֵר מִן הַבָּשָׂר, מֻתָּר בִּבְשַׂר דָּגִים וַחֲגָבִים. הָעוֹף עוֹלֶה עִם הַגְּבִינָה עַל הַשֻּׁלְחָן וְאֵינוֹ נֶאֱכָל, דִּבְרֵי בֵית שַׁמַּאי. וּבֵית הִלֵּל אוֹמְרִים, לֹא עוֹלֶה וְלֹא נֶאֱכָל {ה}. אָמַר רַבִּי יוֹסֵי, זוֹ מִקֻּלֵּי בֵית שַׁמַּאי וּמֵחֻמְרֵי בֵית הִלֵּל. בְּאֵיזֶה שֻׁלְחָן אָמְרוּ, בְּשֻׁלְחָן שֶׁאוֹכֵל עָלָיו. אֲבָל בְּשֻׁלְחָן שֶׁסּוֹדֵר עָלָיו אֶת הַתַּבְשִׁיל, נוֹתֵן זֶה בְּצַד זֶה וְאֵינוֹ חוֹשֵׁשׁ {ו}:
<b style="color: gray;">רע"ב</b> <b>כל הבשר אסור לבשל בחלב</b>. יש מהן, מדברי תורה, כגון בשר בהמה. ויש מהן מדברי סופרים, כגון בשר עוף {א}: <b>חוץ מבשר דגים וחגבים</b>. שאינן לא מדברי תורה ולא מדברי סופרים: <b>ואסור להעלותן עם הגבינה על השלחן</b>. ואפילו בשר עוף דאיסור אכילתו {ב} מדברי סופרים אסור להעלותו עם הגבינה על השלחן. גזירה שמא יעלה גבינה עם בשר הבהמה באלפס רותח שהוא אסור מן התורה, דהיינו מבשל {ג}: <b>הנודר מן הבשר</b>. בנדרים הלך אחר לשון בני אדם. ולכל מין בשר אדם קורא בשר, חוץ מבשר דגים וחגבים: <b>וב''ה אומרים לא עולה ולא נאכל</b>. ואין להקשות בית הלל היינו תנא קמא דאמר לעיל ואסור להעלותן עם הגבינה על השלחן, דיש לומר דהכי קאמר, דבר זה מחלוקת בית שמאי ובית הלל. ואין זה סתם ואח''כ מחלוקת, דב''ש במקום ב''ה אינה משנה: <b>אמר ר' יוסי כו'</b>. הא קמשמע לן דתנא קמא רבי יוסי היא. ומפני ששכח ולא הזכיר שמו בתחלה, הזכיר שמו בסוף, והרי הוא כאילו אמר האי דהעוף עולה ואינו נאכל דברי בית שמאי, ובית הלל אומרים לא עולה ולא נאכל, ר' יוסי אמרה, שר' יוסי אומר זו מקולי בית שמאי ומחומרי בית הלל: <b>בשולחן שאוכל עליו</b>. דאיידי דממשמשי ביה ידא אתי לאתנוחי זה על גב זה:
<b style="color: gray;">תוי"ט</b>
{א} <b>אבל</b> בשר חיה פלוגתא דתנאי במשנה ד': {ב} <b>דייק</b> למנקט אכילה ואע''ג דמתניתין בישול שנאה, כשיטת הר''מ דלא אסרו חכמים אלא אכילה אבל לא בישול והנייה. ופירש המגיד שלא יפו כחם מבשר טהורה עם חלב טמאה כו' שמותרין בבישול והנייה. ועתוי''ט: {ג} <b>גמרא</b>. דאי משום אכילה ליכא למגזר. דאכילת עוף גופה גזירה, ואנן ניקום ונגזור גזירה לגזירה כו'. ואלפס רותח היינו בכלי ראשון. ועתוי''ט: {ד} <b>להעלותו</b> כו'. חוץ כו'. ואין הכי נמי דבשר דגים אפילו לאכלו בחלב שרי, אלא נקט העלאה לאשמעינן דשאר בשר אפילו בהעלאה נמי אסור כו'. הר''נ. ועתוי''ט: {ה} <b>ובית</b> הלל אומרים בו'. אמילתייהו דב''ש מיהררו דקאמרי עולה ואינו נאכל: {ו} <b>ואינו</b> כו'. ובלבד שלא יהיו נוגעים זה בזה. הר''ן:
<h3>פרק ח - משנה ב</h3>
צוֹרֵר אָדָם בָּשָׂר וּגְבִינָה בְּמִטְפַּחַת אַחַת, וּבִלְבַד שֶׁלֹּא יְהוּ נוֹגְעִין זֶה בָזֶה. רַבָּן שִׁמְעוֹן בֶּן גַּמְלִיאֵל אוֹמֵר, שְׁנֵי אַכְסְנָאִין אוֹכְלִין עַל שֻׁלְחָן אֶחָד, זֶה בָּשָׂר וְזֶה גְּבִינָה, וְאֵין חוֹשְׁשִׁין:
<b style="color: gray;">רע"ב</b> <b>ובלבד שלא יהיו נוגעים זה בזה</b>. דאי נגעי, אע''ג דצונן בצונן הוא, בעי הדחה: <b>שני אכסנאין אוכלים על שלחן אחד</b>. דוקא שאין מכירין זה את זה. אבל מכירין זה את זה, אסור, שמא יטול אחד מהן משל חבירו ויאכל. והלכה כרשב''ג:
<b style="color: gray;">תוי"ט</b> <b>.אין</b> פירוש למשנה זו
<h3>פרק ח - משנה ג</h3>
טִפַּת חָלָב שֶׁנָּפְלָה עַל הַחֲתִיכָה, אִם יֶשׁ בָּהּ בְּנוֹתֵן טַעַם בְּאוֹתָהּ חֲתִיכָה, אָסוּר. נִעֵר אֶת הַקְּדֵרָה, אִם יֶשׁ בָּהּ בְּנוֹתֵן טַעַם בְּאוֹתָהּ קְדֵרָה, אָסוּר. הַכְּחָל, קוֹרְעוֹ וּמוֹצִיא אֶת חֲלָבוֹ. לֹא קְרָעוֹ, אֵינוֹ עוֹבֵר עָלָיו. הַלֵּב, קוֹרְעוֹ וּמוֹצִיא אֶת דָּמוֹ. לֹא קְרָעוֹ, אֵינוֹ עוֹבֵר עָלָיו. הַמַּעֲלֶה אֶת הָעוֹף עִם הַגְּבִינָה עַל הַשֻּׁלְחָן, אֵינוֹ עוֹבֵר בְּלֹא תַעֲשֶׂה:
<b style="color: gray;">רע"ב</b> <b>טיפת חלב שנפלה</b>. בתוך הקדירה על אחת מן החתיכות שכולה חוץ לרוטב {ז}, ולא הגיס את הקדירה ולא כסה אותה {ח}, הרי לא נחלק טעם הטפה אלא לאותה חתיכה בלבד: <b>אם יש בה בנותן טעם באותה חתיכה</b>. כלומר אם אין באותה חתיכה לבדה ששים לבטל הטפה, מיד נאסרת החתיכה, ואוסרת חברותיה וצריך ששים כנגד כל החתיכה {ט}: <b>ניער את הקדירה</b>. שהגיס בה מיד קודם שקבלה החתיכה טעם מן הטפה, דהשתא נתערבה הטיפה בכולן: <b>אם יש בנותן טעם באותה קדירה</b>. כלומר אין כח בטפה לאסור כולן אא''כ יש בה טעם ליתן בכל הקדירה: <b>הכחל</b>. דד הבהמה: <b>קורעו ומוציא את חלבו</b>. קורעו שתי וערב וטחו בכותל. ומותר אחר כך לבשלו עם בשר בקדירה {י}: <b>לא קרעו אינו עובר עליו</b>. אם בשלו לבדו בקדירה. ומותר לעשות כן אפילו לכתחלה. אלא איידי דבעי למיתני סיפא גבי לב לא קרעו אינו עובר עליו אבל איסורא מיהא איכא, תני נמי רישא אינו עובר עליו. ואם בשלו עם בשר בלא קריעה, משערים אותו בששים וכחל עצמו מן המנין, והכחל נשאר לעולם אסור {יא}: <b>הלב קורעו ומוציא את דמו</b>. לא קרעו אינו עובר עליו. להיות בכרת. ובמסכת כריתות [דף כ''ב] מוקי לה בלב עוף, שאין בדמו כזית. אבל בלב בהמה חייב כרת אם אכלו ולא קרעו לאחר בשולו. אבל בשר הלב אינו נאסר שהלב חלק הוא ואינו בולע: <b>אינו עובר בלא תעשה</b>. אינו יכול לבא לידי לא תעשה. כלומר אין לחוש שמא יאכלנו ויעבור עליו דאי נמי אכיל ליה אינו עובר בלא תעשה:
<b style="color: gray;">תוי"ט</b>
{ז} כגון שחתיכה שתחתיה קצתה חוץ לרוטב וזו מונחת עליה. טור: {ח} <b>בגמרא</b>. ופירש רש''י, מפני שמי השולים עולין עד פיה ויורדין: {ט} <b>דחתיכה</b> עצמה נעשית נבילה, ובניער או כסה לבסוף. כדאמרינן בגמרא: {י} <b>דחלב</b> שחוטה מדאורייתא שרי, אלא דרבנן גזרו דלמה אתי למיכל בשר בחלב. וכיון שהוציא את החלב כל מה שיוכל, תו ליכא למיגזר. הרא''ש: {יא} <b>וטעמא</b> משום טעם בשר הנבלע בחלב שבכחל. ב''י. והר''נ פירש משום מראית העין. שאע''פ שראוי להתיר כחל זה מפני שהחלב יצא ממנו ונתבטל, אתי למשרי חתיכת נבילה. ונראה לי דרצה לומר, הנעשית נבילה ע''י בליעת חלב או שאר איסור שלא היה בו ששים לבטל, דהשתא הויא דומיא דכחל שאיסורו ג''כ משום בליעה:
<h3>פרק ח - משנה ד</h3>
בְּשַׂר בְּהֵמָה טְהוֹרָה בַּחֲלֵב בְּהֵמָה טְהוֹרָה, אָסוּר לְבַשֵּׁל וְאָסוּר בַּהֲנָאָה {יב}. בְּשַׂר בְּהֵמָה טְהוֹרָה בַּחֲלֵב בְּהֵמָה טְמֵאָה, בְּשַׂר בְּהֵמָה טְמֵאָה בַּחֲלֵב בְּהֵמָה טְהוֹרָה, מֻתָּר לְבַשֵּׁל וּמֻתָּר בַּהֲנָאָה. רַבִּי עֲקִיבָא אוֹמֵר, חַיָּה וְעוֹף אֵינָם מִן הַתּוֹרָה {טז}, שֶׁנֶּאֱמַר, לֹא תְבַשֵּׁל גְּדִי בַּחֲלֵב אִמּוֹ, שָׁלשׁ פְּעָמִים, פְּרָט לַחַיָּה וְלָעוֹף וְלִבְהֵמָה טְמֵאָה. רַבִּי יוֹסֵי הַגְּלִילִי אוֹמֵר, נֶאֱמַר (דברים יד), לֹא תֹאכְלוּ כָל נְבֵלָה, וְנֶאֱמַר (שם), לֹא תְבַשֵּׁל גְּדִי בַּחֲלֵב אִמּוֹ, אֶת שֶׁאָסוּר מִשּׁוּם נְבֵלָה, אָסוּר לְבַשֵּׁל בְּחָלָב. עוֹף, שֶׁאָסוּר מִשּׁוּם נְבֵלָה, יָכוֹל יְהֵא אָסוּר לְבַשֵּׁל בְחָלָב, תַּלְמוּד לוֹמַר בַּחֲלֵב אִמּוֹ, יָצָא עוֹף, שֶׁאֵין לוֹ חֲלֵב אֵם:
<b style="color: gray;">רע"ב</b> <b>מותר לבשל ומותר בהנאה</b>. דאין בו משום בשר בחלב. דתלתא גדי כתיבי גבי איסור בשר בחלב, וחד מינייהו להוציא את הטמאה, שאם בשל בשר בהמה טמאה אפילו בחלב בהמה טהורה, מותר. ובאכילה מיהא אסור, משום בשר טמא. וכן נמי תלתא בחלב אמו כתיבי, וחד מינייהו למעוטי חלב טמאה, ואפילו הבשר טהור: <b>פרט לחיה ולעוף ולבהמה טמאה</b>. גדי פרט לעוף שאינו בהמה. גדי פרט לחיה, דאף על גב דחיה בכלל בהמה {יג}, אתא קרא יתירא ואפקיה. גדי ולא בהמה טמאה, ונפקא לן {יד} מדכתיב (בראשית כ''ז) ואת עורות גדיי העזים, וישלח יהודה את גדי העזים {טו} (שם ל''ח), כאן פירש לך הכתוב דגדי זה מעזים הוא, הא אם לא פירש, יש במשמע אף שאר בהמה, מדאיצטריך ביה לפרושי: <b>נאמר לא תאכלו כל נבילה</b>. ונאמר באותו פסוק עצמו לא תבשל גדי בחלב אמו, דמשמע כל שנוהג בו איסוך נבילה יש בו משום בשר בחלב. ואיכא בין רבי יוסי הגלילי ובין רבי עקיבא, דרבי יוסי הגלילי סבר חיה דאורייתא, דכל שהוא אסור משום נבילה יש בו משום בשר בחלב, חוץ מן העוף שאין לו חלב אם. ור''ע סבר, חיה לאו דאורייתא. אי נמי, עוף מדרבנן איכא בינייהו, ר' עקיבא דפריש אינו מן התורה, משמע הא מדרבנן יש בו איסור. אבל רבי יוסי הגלילי דלא פריש האי לישנא, שרי ליה לגמרי. והלכה כר' עקיבא:
<b style="color: gray;">תוי"ט</b>
{יב} <b>בהנאה</b>. דתלתא קראי כתיבי. אחד לבישול ואחד לאכילה ואחד להנאה: {יג} <b>כדיליף</b> ליה בגמרא: {יד} <b>ארישא</b> מהדר, בשר בהמה טהורה וכו'. דכל בהמה במשמע: {טו} <b>צריכי</b> תרי קראי, כדי שיהיו שני כתובין הבאים כאחד דאין מלמדין. דאי ליכא אלא חד קרא, ליליף מיניה. כדאיתא בגמרא: {טז} <b>ר''ע</b> כו'. אינו חולק אלא מפרש לדברי ת''ק. הרא''ש:
<h3>פרק ח - משנה ה</h3>
קֵיבַת נָכְרִי וְשֶׁל נְבֵלָה, הֲרֵי זוֹ אֲסוּרָה {יז}. הַמַּעֲמִיד בְּעוֹר שֶׁל קֵבָה כְשֵׁרָה, אִם יֵשׁ בְּנוֹתֵן טַעַם, הֲרֵי זוֹ אֲסוּרָה. כְּשֵׁרָה שֶׁיָּנְקָה מִן הַטְּרֵפָה, קֵבָתָהּ אֲסוּרָה. טְרֵפָה שֶׁיָּנְקָה מִן הַכְּשֵׁרָה, קֵבָתָהּ מֻתֶּרֶת, מִפְּנֵי שֶׁכָּנוּס בְּמֵעֶיהָ:
<b style="color: gray;">רע"ב</b> <b>קיבה</b>. חלב הקרוש שבתוך הקיבה: <b>נכרי ושל נבילה</b>. הכי קאמר שחיטת נכרי שהיא נבילה, הרי זו אסורה: <b>המעמיד</b>. חלב: <b>בעור של קיבה</b>. דהוא בשר: <b>אם יש בה</b>. ליתן טעם בחלב הרי זו אסורה. ואם לאו, מותרת. ואע''פ שהוא מעמיד, הואיל והעור עצמו של היתר הוא ואין איסורו אלא מחמת דבר אחר שנתערב בו, לא אמרינן בהאי הכל הולך אחר המעמיד. אבל אם העמיד הגבינה בעור קיבה של נבילה, אפילו אין בה ליתן טעם בחלב, אסור, מפני המעמיד שאסור ואיסורו מחמת עצמו. ולפיכך אסרו גבינות הנכרים, מפני שמעמידין אותם בעור קיבה של נבילה. אבל הקיבה עצמה דהיינו החלב הקרוש {יח} שבתוך הקיבה, אסיקנא דלית בה איסור כלל, דפירשא בעלמא הוא. כן כתב רמב''ם. אבל רש''י כתב, וחלב הנמצא קרוש בעור הקיבה שמולחין אותה בעורה, אני הייתי נוהג היתר עד הנה, ובלבד שלא יתנו בה חלב אחר, וטועה הייתי בכך, שהייתי סובר מדאמרינן [בע''ז דף כ''ט] גבי קיבת עולה, כהן שדעתו יפה גומעה חיה, שמע מינה פירשא בעלמא היא ולא מיתסרא, ולא היא, חלב גמור הוא מדתנן במתניתין כשרה שינקה מן הטריפה קיבתה אסורה, שמע מינה חלב הוא {יט}. וקיבת עולה דשריא, משום דלאו גופה הוא אלא שינקתו מאמו והוה ליה כנוס בתוך מעיה כנתון בקערה ומותר:
<b style="color: gray;">תוי"ט</b>
{יז} <b>אסורה</b>. בגמרא מקשינן אהא דאמרינן בפרק ב' דעבודה זרה משנה ה' דטעמא דאסרו גבינה של נכרים, מפני שמעמידין אותה בעור קיבה של נבילה. ומשמע הא קיבה גופא שריא. ומשנינן לא קשיא, הכא קודם חזרה, והתם לאחר חזרה דר' יהושע דהתם במשנה: {יח} <b>לא</b> דק, דלהר''מ אין חילוק בין קרוש לצלול. וכתב הכ''מ, שצריך לומר דכשרה שינקה מן הטרפה קיבתה אסורה קודם חזרה נשנית. [אבל טריפה שינקה כו', מסקינן בגמרא דאחר חזרה נשנית, דאל''כ קשיא רישא. וזה דוחק. הרא''ש. ועוד קשה דלשמעינן רבותא טפי אחר חזרה דאף כשרה שינקה כו' מותרת]: {יט} <b>כתב</b> הרא''ש דלא גרס בגמרא המסקנא שכתב הר''מ. ובדברי רש''י ניחא דנקט קרוש, דהוי רבותא דאפילו קרוש אסור. ולרש''י כשרה שינקה מן הטרפה קבתה אסורה. אף לאחר חזרה נשנית. וכתב הר''נ דהיינו טעמא, דחלב הכנוס בבהמה לאו כבהמה שנמצא בה דיינינן ליה, אלא הרי הוא כמונח בקערה ודינו כמקום שבא משם ודין חלב גמור יש לו לכל דבר. והא דאמר בע''ז דפירשא בעלמא הוא, אינו רוצה לומר שיהא כפרש, אלא הכא קאמר, שפורש מגופה ואינו כגופה, ומשום הכי כשרה שינקה כו', וטרפה שינקה כו':
<h3>פרק ח - משנה ו</h3>
חֹמֶר {כ} בַּחֵלֶב מִבַּדָּם, וְחֹמֶר בַּדָּם מִבַּחֵלֶב. חֹמֶר בַּחֵלֶב, שֶׁהַחֵלֶב מוֹעֲלִין בּוֹ, וְחַיָּבִין {כא} עָלָיו מִשּׁוּם פִּגּוּל וְנוֹתָר וְטָמֵא. מַה שֶּׁאֵין כֵּן בַּדָּם. וְחֹמֶר בַּדָּם, שֶׁהַדָּם נוֹהֵג בִּבְהֵמָה וְחַיָּה וָעוֹף, בֵּין טְמֵאִים וּבֵין טְהוֹרִים, וְחֵלֶב אֵינוֹ נוֹהֵג אֶלָּא בִּבְהֵמָה טְהוֹרָה בִלְבָד:
<b style="color: gray;">רע"ב</b> <b>שהחלב מועלין בו</b>. ואפילו קדשים קלים שהן ממון בעלים ואין בהן מעילה בחייהן, יש מעילה באמוריהן לאחר שנזרק דמן. דכתיב גבי קדשים קלים (ויקרא ג') כל חלב לה', ולהכי כתיב בהו לה' למימר דקדשי ה' קרינן ביה לענין מעילה: <b>וטמא</b>. אם אכלו בטומאת הגוף חייב ש. תי חטאות, אחת משום חלב ואחת משום טומאת הגוף: <b>משא''כ בדם</b>. דגבי דם כתיב (שם ז') על המזבח לכפר, לכפרה נתתיו ולא שיהא קרוי שלי למעול בו, שאינו עומד אלא לכפר בשבילכם. ומשום פגול אין בו, דכל שדבר אחר מתיר אותו כגון בשר קדשים שהדם מתירו לכהנים בזריקתו, וכגון עולה שדמה מתירה למזבח דאם לא נזרק דמה אין אבריה נקטרים דכתיב (שם) וזרק הכהן את הדם על מזבח ה' והדר והקטיר החלב לריח ניחוח {כב}, אלו יש בהן משום פיגול, אבל דם דהוא גופיה מתיר הוא {כג} אין חייבין עליו משום פגול. ומשום נותר וטמא נמי אין בו דכתיב בדם תרי מיעוטי, הוא ולכם, חד למעוטי מנותר וחד למעוטי מטומאה: <b>אלא בבהמה טהורה</b>. כדכתיב (שם ז') מן הבהמה אשר יקריב ממנה:
<b style="color: gray;">תוי"ט</b>
{כ} <b>חומר</b> כו'. משום סיפא שהדם נוהג כו' תנא לה הכא: {כא} <b>וחייבין</b> כו'. בענין איסור חל על איסור עיין בפרק ג' דכריתות משנה ד': {כב} <b>רש''י</b>. ופליאה בעיני, דהך קרא בסדר אחרי בפרשת שחוטי חוץ לענין שלמים כתיב, והוה ליה לכתוב קרא דבפרשת עולה בספר ויקרא וזרקו את הדם וגו' וערכו את הנתחים וגו'. וכן כתבו רש''י והר''ב במשנה ד' פרק ד' דזבחים: {כג} <b>ולשון</b> רש''י, דבר שאין אחר מתירו אלא הוא מתיר עצמו. והיינו, דחלב אע''פ שהוא מתיר הבשר לכהנים. כדכתיב בשמואל א' ב' קטר יקטירון כיום החלב וקח לך, מ''מ יש להם מתיר דהיינו הדם. והתוס' כתבו דלא חשיבי מתיר כיון דאם נטמאו או אבדו שרי בשר באכילה:
<h2>פרק ט</h2>
<h3>פרק ט - משנה א</h3>
הָעוֹר, וְהָרֹטֶב, וְהַקִּפָּה, וְהָאָלָל, וְהָעֲצָמוֹת {ה}, וְהַגִּידִין {ו}, וְהַקַּרְנַיִם, וְהַטְּלָפַיִם, מִצְטָרְפִין לְטַמֵּא טֻמְאַת אֳכָלִין, אֲבָל לֹא טֻמְאַת נְבֵלוֹת. כַּיּוֹצֵא בוֹ, הַשּׁוֹחֵט בְּהֵמָה טְמֵאָה לְנָכְרִי וּמְפַרְכֶּסֶת, מְטַמְּאָה טֻמְאַת אֳכָלִין. אֲבָל לֹא טֻמְאַת נְבֵלוֹת, עַד שֶׁתָּמוּת אוֹ עַד שֶׁיַּתִּיז אֶת רֹאשָׁהּ. רִבָּה לְטַמֵּא טֻמְאַת אֳכָלִין מִמַּה שֶׁרִבָּה לְטַמֵּא טֻמְאַת נְבֵלוֹת. רַבִּי יְהוּדָה אוֹמֵר, הָאָלָל הַמְכֻנָּס, אִם יֶשׁ בּוֹ כַזַּיִת בְּמָקוֹם אֶחָד, חַיָּב עָלָיו:
<b style="color: gray;">רע"ב</b> <b>העור והרוטב</b>. משום דתנן בפרק בהמה המקשה [דף ע''ז] גבי שליא, ואינה מטמאה טומאת אוכלים ולא טומאת נבלות, תנא העור והרוטב. והאי דאפסקיה, משום דתנא בפרק בהמה המקשה מצא בה בן תשעה חי טעון שחיטה וחייב באותו ואת בנו, תנא אח''כ אותו ואת בנו. ואיידי דאיירי ביה בשחיטה שאינה ראויה תני בתריה כסוי הדם {א}. ואיידי דתנא בכסוי הדם ונוהג בחיה ועוף תנא גיד הנשה דנוהג בחיה ולא בעוף. ואיידי דאיירי ביה בירך שנתבשל בה גיד הנשה [בבליעת איסור], תנא כל הבשר. ובתריה הדר לענינא קמייתא דשליא, אואינה מטמאה טומאת אוכלים: <b>העור והרוטב</b>. העור של בהמה שחוטה כגון פחות מכביצה בשר ועורה מחובר בה, מצטרף, מפני שהוא שומר לבשר, והשומרים מצטרפים לטומאה קלה שהיא טומאת אוכלים, דכתיב בה (ויקרא י''א) על כל זרע זרוע אשר יזרע, כדרך שבני אדם מוציאים לזריעה {ב}, חטה בקליפתה ושעורה בקליפתה ועדשין בקליפתן. ואע''ג דבההוא קרא טהור הוא כתיב ביה, טעמא משום דלא הוכשר, דסמיך ליה וכי יותן מים על זרע, דהוכשר, טמא הוא: <b>והרוטב</b>. כשהיא קרושה {ג} דרך לאכלה עם הבשר, ומצטרפת להשלים שיעור כביצה. אבל אינה אוכל לקבל טומאה בפני עצמה: <b>והקיפה</b>. תבלין {ד}. והן עצמן לאו אוכלים חשיבי, אבל לאצטרופי מצטרפין: <b>והאלל</b>. גיד השדרה והצואר. והוא רחב ולבן וקשה וקורין לו בלע''ז קפיל''ו. ודוגמתו [באיוב י''ג] רופאי אליל כלכם. שמשנפסק אין לו רפואה להתחבר עוד, כך אתם, דבר שאין בו רפואה אתם אומרים לרפאות. אי נמי, קרי תנא אלל לבשר שפלטתו סכין, כשמפשיטין את הבהמה פעמים שהסכין פולט מן הבשר אצל העור, ולא חשיב אוכל, אבל מצטרף עם האוכל: <b>והקרנים והטלפים</b>. כל שחותכן ויוצא מהם דם אצל עיקרן מלמטה שהן רכים. ומיהו באנפי נפשייהו לאו אוכלים נינהו: <b>מצטרפין</b>. משום שומר: <b>לטמא טומאת אוכלין</b>. להשלים שיעור כביצה. שאין אוכלים טמאים מטמאים בפחות מכביצה {ז}: <b>אבל לא טומאת נבילות</b>. אם מניבלה הן, אין מטמאין, ואין מצטרפין לכזית להשלים שיעור נבילה לטמא אדם ובגדים שעליו, דכתיב (ויקרא י''א) הנוגע בנבלתה, ולא בעור שאין עליו כזית בשר והעור משלים לכזית, שהנוגע בו אינו טמא, לפי שאין שומר מצטרף לטומאת נבילות. וכן קיפה ורוטב לאו מין נבילה נינהו. ואלל וגידים לאו בשר הן. אבל אוכלים בעלמא הוו בהדי בשר: <b>כיוצא בו</b>. [יש] שהוא מטמא טומאת אוכלים, להיות מקבל טומאה מן השרץ ומטמא אוכלין אחרים, ואינו מטמא מאליו טומאת נבילות לטמא אחרים: <b>השוחט בהמה טמאה לנכרי</b>. ישראל ששחט בהמה טמאה לצורך נכרי ועודה מפרכסת, אע''ג דלא חזיא לנכרי דלא שריא שחיטה לבני נח עד שתמות, אפילו הכי הואיל וישראל שחט, שחיטה מעלייתא היא, והואיל דשחיטה שריא לגבי דישראל בבהמה טהורה, משויא ליה מחשבתו אוכלא בשחיטה אף בטמאה לנכרי. אבל נכרי בשחיטה לא משויא ליה מחשבתו אוכלא, דלא אשכחן שחיטה לגביה {ח}. וטמאה לישראל לא משויא ליה אוכלא, דבטלה מחשבתו: <b>אבל לא טומאת נבילות עד שתמות</b>. דהא וכי ימות מן הבהמה כתיב (שם): <b>או עד שיתיז את ראשה</b>. דהויא לה גיסטרא {ט} ונבילה מחיים, דחשובה מתה, ואפילו היא מפרכסת: <b>ריבה הכתוב לטמא טומאת אוכלים</b>. דהא איכא כל הני דלגבי אוכלים אוכלא נינהו ונבילה לא מקרי אע''פ דשייכי בה: <b>האלל המכונס</b>. האי אלל דסיפא לכולי עלמא הוי בשר שפלטתו סכין אצל העור {י}: <b>המכונס</b>. הנאסף למקום אחד. דהואיל ואחשביה לא בטיל וחשיב הבשר נבילה, וחייב עליו {יא} אם נגע ונכנס למקדש או אכל קודש {יב}. ואין הלכה כר' יהודה:
<b style="color: gray;">תוי"ט</b>
{א} <b>וכלומר</b> דתני נמי ביה שחיטה שאינה ראויה: {ב} <b>דאשר</b> יזרע לא איצטריך. וכמ''ש בריש עוקצים. ואע''ג דלא שייכא אלא בזרעים, מסקינן בגמרא דתלתא קראי כתיבי [ופירש''י, זרע זרוע יזרע] חד לשומר דזרעים, וחד לשומר דאילנות כלומר פירות דאילנות, וחד לשומר בשר בצים ודגים כו': {ג} <b>פירש''י</b>, ליחה היוצא מן הבשר שקורין גלייר''א: {ד} <b>פירש''י</b>, תבלין באנפי נפשייהו לא אכלי להו אנשי. ולעיל פ''ז מ''ה פירש דק דק: {ה} <b>והעצמות</b>. שיש בהן מוח והוא אוכל והעצם שומר לו לפיכך מצטרף עמו. רש''י: {ו} <b>והגידין</b>. שם נופל על הגידים הדופקים, ועל שאין דופקים, ועל הקשרים, ועל הקרומים, ומיתרים, והעצבים. הר''מ: {ז} <b>ומשמע</b> דאילו לקבל טומאה מתטמאים אף בפחות מכביצה ולא פירש כן בריש פרק ה' דתרומות: {ח} <b>רש''י</b>. ומסיים ובטהורה לישראל לא איצטריך למתני, דכל שכן דהוי אוכלא מיד ששחטה: {ט} <b>רש''י</b>. ולישנא דסוגיא דריש פרק ב' נקטי, ושם פירש''י שלא יחתוך כל המפרקת לשנים. ועיין במסכת כלים פרק ד' משנה ב': {י} <b>כלומר</b> באלל דרישא קאמרינן דבכולהו אלל קאמר דמצטרפין, ובאפי נפשייהו לא מטמאו. ואתא ר''י למימר באלל גיד מודינא כו', אבל בשר שפלטתו כו'. רש''י: {יא} <b>ובגמרא</b>, והוא שכינסו. ופירש''י דגלי דעתיה דלא בטלי מעיקרא. אבל נתכנס מאליו, כגון שכינסוהו תינוקות אחר הפשט, לא, הואיל ובטל מתחלה ונעשה עור, תו לא הדר הוי בשר: {יב} <b>רש''י</b>. דאי אאכילה מאי בעי מכונס דהיינו שכינסו, הא כיון דאכלו אין כינוס גדולה מזו. והא דלא נקט טמא, דלא תימא מדרבנן, להכי קאמר חייבים עליו. תוספ':
<h3>פרק ט - משנה ב</h3>
אֵלּוּ שֶׁעוֹרוֹתֵיהֶן כִּבְשָׂרָן, עוֹר הָאָדָם {יג}, וְעוֹר חֲזִיר שֶׁל יִשּׁוּב. רַבִּי יוֹסֵי אוֹמֵר, אַף עוֹר חֲזִיר חַבָּר. וְעוֹר חֲטוֹטֶרֶת שֶׁל גָּמָל הָרַכָּה, וְעוֹר הָרֹאשׁ שֶׁל עֵגֶל הָרַךְ, וְעוֹר הַפְּרָסוֹת, עוֹר בֵּית הַבּשֶׁת, וְעוֹר הַשְּׁלִיל, וְעוֹר שֶׁתַּחַת הָאַלְיָה, וְעוֹר הָאֲנָקָה וְהַכֹּחַ וְהַלָּטָאָה וְהַחֹמֶט. רַבִּי יְהודָה אוֹמֵר, הַלְּטָאָה כַּחֻלְדָּה {טו}. וְכֻלָּן שֶׁעִבְּדָן אוֹ שֶׁהִלֵּךְ בָּהֶן כְּדֵי עֲבוֹדָה, טְהוֹרִין, חוּץ מֵעוֹר הָאָדָם {יז}. רַבִּי יוֹחָנָן בֶּן נוּרִי אוֹמֵר, שְׁמוֹנָה שְׁרָצִים יֵשׁ לָהֶן עוֹרוֹת:
<b style="color: gray;">רע"ב</b> <b>אלו שעורותיהן</b>. מטמאין כבשרן: <b>ועור חזיר של ישוב</b>. מפני שהוא רך ואוכלין אותו: <b>אף עור חזיר הבר</b>. דסבר האי נמי רכיך. ואין הלכה כר' יהודה: <b>חטוטרת של גמל הרכה</b>. כל זמן שלא טען משאוי: <b>עגל הרך</b>. כל זמן שהוא יונק: <b>ועור הפרסות</b>. כשחותכין הרגלים {יד}, והוא רך: <b>בית הבושת</b>. בית הרחם של נקבה: <b>ועור שתחת האליה</b>. עור הזנב מתחת מקום שאין שער, מפני שהוא רך: <b>האנקה</b>. ריצ''ו: <b>והלטאה</b>. לויירד''א: <b>חומט</b>. לומג''ה: <b>הלטאה כחולדה</b>. עורה חלוק מבשרה. ואין הלכה כר' יהודה: <b>וכולן שעיבדן</b>. כל אלו שאמרו שהן מטמאים כבשר, אם עיבדן נעשו עור ובטלו מתורת בשר וטהורין: <b>או שהלך בהן</b>. ששטחן כדי להלוך בהן, שהוא קצת עיבודן {טז}: <b>חוץ מעור האדם</b>. דבר תורה עור האדם לאחר שעיבדו טהור, ומה טעם אמרו עור האדם שעיבדו טמא, גזירה שמא יעשה אדם עורות אביו ואמו שטיחין למטה לישב ולשכב עליהן: <b>יש להן עורות</b>. ואין אחד מהן שיהיה עורו מטמא כבשרו. ודלא כת''ק דחשיב ארבעה מהן שעורותיהן כבשרן {יח}. ואין הלכה כר' יוחנן בן נורי:
<b style="color: gray;">תוי"ט</b>
{יג} <b>עור</b> האדם. כדמפרש טעמא בריש פרק ז' דנדה, דומיא דעצם, מה עצם שנברא עמו ואין גזעו מחליף [אם ניטל אינו חוזר], אף כל כו', ועור אין גזעו מחליף דמקומו נעשה צלקת [כלומר רושם נראה בה חריץ או גומא ואין כולו חוזר]. תוספות: {יד} <b>ובגמרא</b>, רכובה הנמכרת עם הראש. ופירש''י כל עור שעל עצם השוק מרכובה התחתונה שחותכים בשעת הפשטת בהמה: {טו} <b>כחולדה</b>. קמא דבשרצים נקיט: {טז} <b>רש''י</b>. ולישנא דמתניתין שהלך, משמע דלא סגי בשטיחה בעלמא. והכי מוכח בהדיא בגמרא דאמרינן כמה כדי עבודה ד' מילין. וכ''כ הר''מ: {יז} <b>חוץ</b> כו'. ואע''ג דמת אסור בהנאה ובכל אדם אסור לעשות מעורו שטוחין, מ''מ לא הוי גזרי רבנן משום הך חששא שיהא טמא, אלא משום אביו ואמו דחמיר טובא תוס'. אבל בפרק ז' דנדה כתבו דעור מותר בהנאה. ועתוי''ט: {יח} <b>אבל</b> לענין שבת אף תנא קמא מודה:
<h3>פרק ט - משנה ג</h3>
הַמַּפְשִׁיט בַּבְּהֵמָה וּבַחַיָּה, בַּטְּהוֹרָה וּבַטְּמֵאָה, בַּדַּקָּה וּבַגַּסָּה, לְשָׁטִיחַ, כְּדֵי אֲחִיזָה. וּלְחֵמֶת, עַד שֶׁיַּפְשִׁיט אֶת הֶחָזֶה. הַמַּרְגִּיל, כֻּלּוֹ חִבּוּר לַטֻּמְאָה לִטָּמֵא וּלְטַמֵּא. עוֹר שֶׁעַל הַצַּוָּאר, רַבִּי יוֹחָנָן בֶּן נוּרִי אוֹמֵר, אֵינוֹר חִבּוּר. וַחֲכָמִים אוֹמְרִים, חִבּוּר, עַד שֶׁיַּפְשִׁיט אֶת כֻּלּוֹ:
<b style="color: gray;">רע"ב</b> <b>בטהורה ובטמאה</b>. בין שהיא טהורה שחוטה והמפשיט טמא, בין שהיא נבילה טמאה והמפשיט טהור, אם מפשיטו לעשות מן העור שטיח דהיינו מצע להציע על גבי המטה או על גבי שלחן, כגון שקורע וחותך העור כולו לארכו מראש הבהמה ועד זנבה, ומתחיל להפשיט העור, הוי חבור יד להוציא טומאה מן הנבילה אם נוגע אדם טהור בעור, ולהכניס טומאה לבשר אם טהורה היא: <b>עד כדי אחיזה</b>. שהן שני טפחים. וטפי מהכי לא הוי יד להכניס ולהוציא טומאה, ואם הבשר טהור ונגעה טומאה ביותר משני טפחים אלו {יט} לא נטמא הבשר, ואם הבשר נבילה ונגע טהור ביותר משני טפחים הללו לא נטמא הטהור: <b>ולחמת</b>. אם לא חתך העור מתחלה לארכו אלא מפשיטו כפול {כ} לצורך חמת, מתחיל מצואר והופכו כלפי זנבה: <b>עד שיפשיט את החזה</b>. הוי חבור. והנוגע בעור כנוגע בבשר בין ליטמא בין לטמא. מפני שהחזה קשה להפשיט מכל האברים {כא}: <b>המרגיל</b>. שמתחיל מרגלי הבהמה להפשיט ומפשיטו כפול לצורך חמת: <b>כולו חבור</b>. מפני שהחזה לסוף הפשטו הוא לפיכך כולו חבור עד החזה, והנוגע בעור המופשט כנוגע בבשר בין ליטמא בין לטמא: <b>עור שעל הצואר</b>. מעצמו נפשט, לפיכך אינו חבור לעשות המופשט הראשון חבור כדרך שהחזה עושה: <b>וחכמים אומרים וכו'</b>. והלכה כחכמים:
<b style="color: gray;">תוי"ט</b>
{יט} <b>כלומר</b> שאם נפשט יותר משני טפחים ונגעה טומאה כו'. ועתוי''ט: {כ} <b>כלומר</b> שהעור נשאר כפול כמות שהוא ולא שטוח. ולשון הר''מ, עד שיצא כל העור שלם בהקיפו: {כא} <b>רש''י</b>. וא''כ לר' יוחנן בן נורי הוא דמפרשי הכי. והיינו דבפירוש דברי ר' יוחנן בן נורי מסיים רש''י, דהא כולו חבור דקתני לאו דוקא כולו אלא עד החזה. ע''כ. ויתכן בעיני שמפרשים כן כדי שלא יהא סתם ואח''כ מחלוקת, דהשתא ר' יוחנן בן נורי וחכמים פליגי בפירוש דכולו חבור. ועתוי''ט:
<h3>פרק ט - משנה ד</h3>
עוֹר שֶׁיֵּשׁ עָלָיו כַזַּיִת בָּשָר, הַנּוֹגֵע בְּצִיב הַיּוֹצֵא מִמֶּנּוּ, וּבְשַׂעֲרָה שֶׁכְּנֶגְדּוֹ, טָמֵא. הָיוּ עָלָיו כִּשְׁנֵי חֲצָאֵי זֵיתִים, מְטַמֵּא בְמַשָּׂא וְלֹא בְמַגָּע, דִּבְרֵי רַבִּי יִשְׁמָעֵאל. רַבִּי עֲקִיבָא אוֹמֵר, לֹא בְמַגָּע וְלֹא בְמַשָּׂא. וּמוֹדֶה רַבִּי עֲקִיבָא בִּשְׁנֵי חֲצָאֵי זֵיתִים שֶׁתְּחָבָן בְּקֵיסָם וֶהֱסִיטָן {כב}, שֶׁהוּא טָמֵא. וּמִפְּנֵי מָה רַבִּי עֲקִיבָא מְטַהֵר בָּעוֹר, מִפְּנֵי שֶׁהָעוֹר מְבַטְּלָן:
<b style="color: gray;">רע"ב</b> <b>עור שיש עליו כזית בשר</b>. במקום אחד: <b>הנוגע בציב היוצא ממנו</b>. רצועה ותלתול היוצא מאותו בשר ותלוי ודבוק במקצת. ובאותו ציב ליכא כזית אבל מעורה הוא לכזית: <b>ובשערה</b>. שבעור כנגד אותו בשר: <b>טמא</b>. דשערה הוי שומר: <b>מטמא במשא</b>. שהרי נשא כזית נבילה: <b>ולא במגע</b>. דאי אפשר ליגע ביחד, ושתי נגיעות אינן מצטרפות: <b>לא במגע ולא במשא</b>. כדמפרש טעמא בסיפא שהעור מבטלן: <b>ומודה ר''ע</b>. דאע''ג דלא הוי כזית מעורה במקום אחד, בכהאי גוונא כגון שתחב שני חצאי זיתים בקיסם, כלומר עץ דק, והסיטן, שהוא טמא. והלכה כר''ע:
<b style="color: gray;">תוי"ט</b>
{כב} <b>והסיטן</b>. וה''ה בלא תחובים ונגע בהן דטמא. דאלת''ה אפילו במשא לא ליטמא, דאת שבא לכלל מגע בא לכלל משא לר''ע, [כלומר דלר''י אבעיא לן בגמרא] וקסבר יש נוגע וחוזר ונוגע. אלא משום דפליג ר''ע אר''י בעור שיש עליו שתי חצאי זיתים, קאמר דבקיסם כהאי גוונא מודה ליה. תוספ'. ושיטת הר''מ בהיפך. עתוי''ט:
<h3>פרק ט - משנה ה</h3>
קוּלִית הַמֵּת וְקוּלִית הַמֻּקְדָּשִׁים, הַנּוֹגֵעַ בָּהֶן, בֵּין סְתוּמִים בֵּין נְקוּבִים, טָמֵא. קוּלִית נְבֵלָה וְקוּלִית הַשֶּׁרֶץ, הַנּוֹגֵעַ בָּהֶן סְתוּמִים, טְהוֹרִים. נְקוּבִים כָּל שֶׁהוּא, מְטַמְּאִים בְּמַגָּע. מִנַּיִן שֶׁאַף בְּמַשָּׂא, תַּלְמוּד לוֹמַר, הַנּוֹגֵעַ וְהַנּוֹשֵׂא. אֶת שֶׁבָּא לִכְלָל מַגָּע, בָּא לִכְלַל מַשָּׂא, לֹא בָּא לִכְלַל מַגָע לֹא בָא לִכְלָל מַשָּׂא:
<b style="color: gray;">רע"ב</b> <b>קולית</b>. כל עצם שיש בו מוח קרוי קולית. וקולית המת הנוגע בה בין סתומה בין נקובה טמא, דהא עצם כשעורה במת מטמא במגע ובמשא, כדכתיב (במדבר י''ט) או בעצם אדם: <b>וקולית המוקדשים</b>. שהפיגול והנותר מטמאין הידים {כג}. דגזרו בהו רבנן משום חשדי כהונה {כד} ועצלי כהונה, וגזרו אף בעצמות ששמשו את הנותר {כה}: <b>קולית נבלה</b>. נבילה אין עצמותיה מטמאין, דכתיב בנבלתה, ולא בעצמות. וכן שרץ {כו}. הלכך סתומים טהורים אף מלטמא במשא, וכל שכן במגע דאי אפשר לו ליגע במוח שבפנים. ואף על גב דשומר מכניס ומוציא טומאה, הני מילי בדבר שאפשר {כז} ליגע בטומאה עצמה ואפילו לא נגע בה אלא בשומר, טמא, אבל היכא דאי אפשר ליגע בטומאה עצמה אין שומר מטמא: <b>נקובים כל שהוא</b>. אפילו כחוט השערה שאפשר להכניס בו חוט השערה של ראשו או זקנו והרי הוא מיטמא בכך: <b>מנין שאף במשא</b>. אקולית דנבלה קאי, דשרץ אינו מטמא במשא:
<b style="color: gray;">תוי"ט</b>
{כג} <b>לא</b> מי''ח דבר. דההוא בסתם ידים כמ''ש הר''ב בפ''ק דשבת, וזו בידים שהן טהורים בודאי סמוך לנטילתן ולא אסח דעתיה, כמ''ש בריש פרק ג' דידים: {כד} <b>קאי</b> אפגול. שלא יפגלהו ברצון, כמ''ש בסוף פסחים: {כה} <b>שנות'</b> בהן מוח חוץ. לזמנו ושמשוהו עצמות הללו. רש''י: {כו} <b>ובשרץ</b> נמי דריש בת''כ פרשת שמיני פרק י', בנבלתם, לא מן העצמות ולא מן השינים כו': {כז} <b>הכי</b> יליף ליה בגמ, רא:
<h3>פרק ט - משנה ו</h3>
בֵּיצַת הַשֶּׁרֶץ הַמְרֻקֶּמֶת, טְהוֹרָה. נִקְּבָה כָּל שֶׁהוּא, טְמֵאָה. עַכְבָּר שֶׁחֶצְיוֹ בָשָׂר וְחֶצְיוֹ אֲדָמָה, הַנּוֹגֵעַ בַּבָּשָׂר, טָמֵא. בָּאֲדָמָה, טָהוֹר. רַבִּי יְהוּדָה אוֹמֵר, אַף הַנּוֹגֵעַ בָּאֲדָמָה שֶׁכְּנֶגֶד הַבָּשָׂר, טָמֵא:
<b style="color: gray;">רע"ב</b> <b>ביצת השרץ</b>. יש בשמונה שרצים שמטילים ביצים, כגון הצב והלטאה והחומט: <b>המרוקמת</b>. שנוצר בה אפרוח {כח}: <b>טהורה</b>. לפי שאי אפשר ליגע באפרוח שבפנים: <b>ניקבה כל שהוא טמאה</b>. ואע''פ שלא נגע. שהשומר מכניס ומוציא טומאה בדבר שאפשר ליגע: <b>עכבר שחציו בשר</b>. יש מין עכבר שאינו פרה ורבה אלא מעצמו נוצר מן האדמה, כאשפה המשרצת תולעים. ואם עדיין לא נשלמה בריאת העכבר אלא מצדו אחד הימני או השמאלי. הנוגע בבשר, טמא. באדמה שכנגדו, טהור: <b>רבי יהודה אומר כו'</b>. ואין הלכה כרבי יהודה:
<b style="color: gray;">תוי"ט</b>
{כח} <b>ז''ל</b> הר''מ, ענין מרוקמת, שיש בה כבר שרטוט תואר בעלי חיים ואבריו בתוך הביצה. כדכתיב אשר עושיתי בסתר רוקמתי בתחתיות ארץ. ע''כ. ובגמרא. מרבינן לה מהטמאים:
<h3>פרק ט - משנה ז</h3>
הָאֵבֶר וְהַבָּשָׂר הַמְדֻלְדָּלִין {כט} בַּבְּהֵמָה, מְטַמְּאִין טֻמְאַת אֳכָלִין בִּמְקוֹמָן, וּצְרִיכִין הֶכְשֵׁר {לב}. נִשְׁחֲטָה בְהֵמָה, הֻכְשְׁרוּ בְדָמֶיהָ, דִּבְרֵי רַבִּי מֵאִיר. רַבִּי שִׁמְעוֹן אוֹמֵר, לֹא הֻכְשָׁרוּ. מֵתָה הַבְּהֵמָה, הַבָּשָׂר צָרִיךְ הֶכְשֵׁר. הָאֵבֶר מְטַמֵּא מִשּׁוּם אֵבֶר מִן הַחַי וְאֵינוֹ מְטַמֵּא מִשּׁוּם אֵבֶר נְבֵלָה, דִּבְרֵי רַבִּי מֵאִיר. וְרַבִּי שִׁמְעוֹן מְטַהֵר:
<b style="color: gray;">רע"ב</b> <b>האבר והבשר המדולדלים בבהמה</b>. נתלש ממנה אבר דהיינו בשר וגידים ועצמות, או נתלש ממנה בשר לבדו, ועדיין הן מעורין בה במקצת. ויש הפרש בין אבר מן החי, לבשר מן החי, שהאבר מטמא אדם וכלים כנבילה, והבשר שאינו אבר, טהור מכלום, כדילפינן מקרא דכתיב (ויקרא י''א) וכי ימות מן הבהמה, ממקצת בהמה כגון אבר ממנה, וסיפא דקרא הנוגע בנבלתה יטמא, ומדכתיב וכי ימות משמע כעין מיתה בעינן שאינה עושה חליפין, לאפוקי בשר שעושה חליפין שאם יתלוש בשר מן הבהמה, בשר אחר עולה תחתיו: <b>מטמאין טומאת אוכלין</b>. אם חשב עליהן להאכילן לנכרי {ל}, הוו אוכל לקבל טומאה ולטמא אחרים. דטומאת עצמן אין בהן עד שיתלשו כולן {לא}, אבל מקבלין טומאה מן השרץ ומטמאין בה את אחרים: <b>וצריכים הכשר</b>. לבוא במים לאחר שנדלדלו, ואחר כך מקבלים טומאה לעולם: <b>נשחטה הבהמה</b>. נטהרו מלטמא עוד משום נבילה. ואף על פי שאסורים באכילה משום ובשר בשדה טריפה, ידי נבילה טהרו {לג}, דאין שחיטה עושה ניפול {לד}: <b>הוכשרו בדמיה</b>. לקבל טומאה בלא הכשר אחר, כדין בהמה שנשחטה ויצא ממנה דם שהוכשר בשרה באותו דם: <b>מתה הבהמה, הבשר שנדלדל צריך הכשר</b>. לקבל טומאה מן השרץ אם לא הוכשר משנדלדל. דטומאת נבילה אין בו, דמיתה עושה ניפול {לה} ונחשב כאילו נפל אותו האבר או אותו הבשר המדולדל ואינו נעשה נבילה עמה במיתתה, אלא כאילו פירש מחיים הוא ובשר הפורש מן החי טהור: <b>האבר מטמא משום אבר מן החי</b>. דמיתה עושה ניפול כדפרישנא, ואינו נעשה נכילה עמה, הלכך אינו מטמא משום נבילה. ואיכא בין אבר מן החי לאבר מן הנבילה, דבשר הפורש מאבר מן החי לא מטמא, שהרי אפילו בשר הפורש מן החי לא מטמא כל שכן בשר הפורש מאבר מן החי, ואילו בשר הפורש מאבר מן הנבילה מטמא כבשר הפורש מן הנבילה עצמה: <b>ורבי שמעון מטהר</b>. אי אפשר לאוקמי מילתיה דר' שמעון אהך דסיפא, דממה נפשך, אי מיתה עושה ניפול ליטמא משום אבר מן החי, ואי אינה עושה ניפול ליטמא משום אבר מן נבילה. הלכך על כרחך ר' שמעון ארישא קאי, האבר והבשר המדולדלים בבהמה מטמאין טומאת אוכלין במקומן, ור' שמעון מטהר האבר {לו} כל זמן שמעורה. בבעלי חיים שאינו מטמא טומאת אוכלין. וטעמא דר' שמעון, דאמר קרא (ויקרא י''א) מכל האוכל אשר יאכל, אוכל שאתה יכול להאכילו לנכרי בהיתר קרוי אוכל ומטמא טומאת אוכלים, לאפוקי האבר והבשר המדולדלים שאסורים לנכרי משום אבר מן החי ומשום בשר מן החי. שאינן קרויין אוכל ואין מטמאין טומאת אוכלים. והלכה כר' מאיר בשתיהן:
<b style="color: gray;">תוי"ט</b>
{כט} <b>המדולדלין</b>. וזה על מנת שיהיו בענין שאי אפשר שידבקו ולא שירפאו בשום פנים. הר''מ: {ל} <b>וכן</b> לשון רש''י. דצריכים מחשבה כדתנן במשנה ב' פרק ג' דעוקצים. והא דפירשו לנכרי, הוא הדין לישראל, דלנכרי אסור אבר מן החי כמו לישראל. אלא דלתנא קמא אאין צריך אוכל שאתה יכול כו'. ולא פירשו לנכרים אלא דנכרים איכא דאכלי, אבל בישראל רשיעי לא עסקינן דלא שכיחי: {לא} <b>בגמרא</b> יליף לה מקרא: {לב} <b>הכשר</b>. וליכא למימר בהאי אבר שסופו לטמא טומאה חמורה [ותנן במשנה ג' פרק ג' דעוקצים שזה א''צ הכשר] דאינו מטמא טומאת אבר מן החי עד שימות, ושמא לא יבא לידי טומאה חמורה דשמא ישחטנה ואין שחיטה עושה ניפול. רש''י: {לג} <b>כלומר</b> ידי אבר מן החי דמטמא טומאת נבלה טהרו: {לד} {לה} <b>בגמרא</b> יליף להו מקרא: {לו} <b>וה''ה</b> לבשר כל זמן כו'. וכדטסיים לאפוקי האבר והבשר כו':
<h3>פרק ט - משנה ח</h3>
הָאֵבֶר וְהַבָּשָׂר הַמְדֻלְדָּלִין בָּאָדָם, טְהוֹרִין. מֵת הָאָדָם, הַבָּשָׂר טָהוֹר. הָאֵבֶר מְטַמֵּא מִשּׁוּם אֵבֶר מִן הַחַי וְאֵינוֹ מְטַמֵּא מִשּׁוּם אֵבֶר מִן הַמֵּת, דִּבְרֵי רַבִּי מֵאִיר. וְרַבִּי שִׁמְעוֹן מְטַהֵר:
<b style="color: gray;">רע"ב</b> <b>המדולדלים באדם טהורים</b>. דאדם כי ימות כתיב (במדבר י''ט): <b>מת האדם הבשר טהור</b>. דמיתה עושה ניפול ובשר שפירש מן האדם החי טהור: <b>האבר מטמא משום אבר מן החי</b>. ודין האבר שפירש מן האדם החי שהוא מטמא, כל זמן שהוא אבר שלם מטמא במגע ובמשא ובאוהל. אבל כזית בשר שפירש ממנו, או עצם כשעורה שפירש ממנו, טהור. ואבר שפירש מן המת וחזר ופירש מאותו אבר כזית בשר או עצם כשעורה, טמא: <b>ור' שמעון מטהר</b>. באבר מן המת נמי כמו באבר מן החי. דסבר כשם שאבר מן החי בשר הפורש ממנו או עצם כשעורה הפורש ממנו טהור, הכי נמי באבר מן המת {לז}. ואין הלכה כר' שמעון:
<b style="color: gray;">תוי"ט</b>
{לז} <b>וכ''כ</b> הר''מ. ואל תתמה, דגדולה מזו מצינו לר''א שאמר שלא אמרו על אבר דמטמא אלא אבר מן החי. כדתנן בפ''ו דעדיות מ''ב. ומכל מקום רש''י ותוס' לא פירשו כן. אלא דתנא קמא סבירא ליה או כר' אליעזר או כר' נחוניא דהתם משנה ג', ור' שמעון סבירא ליה כר' יהושע דהתם. והכי מסתבר דלא להפליג במחלוקת. ועתוי''ט:
<h2>פרק י</h2>
<h3>פרק י - משנה א</h3>
הַזְּרוֹעַ וְהַלְּחָיַיִם וְהַקֵּבָה נוֹהֲגִין בָּאָרֶץ וּבְחוּצָה לָאָרֶץ, בִּפְנֵי הַבַּיִת וְשֶׁלֹּא בִפְנֵי הַבַּיִת, בְּחֻלִּין אֲבָל לֹא בְמֻקְדָּשִׁין. שֶׁהָיָה בַדִּין, וּמָה אִם הַחֻלִּין, שֶׁאֵינָן חַיָּבִין בְּחָזֶה וְשׁוֹק, חַיָּבִין בַּמַּתָּנוֹת. קָדָשִׁים שֶׁחַיָּבִין בְּחָזֶה וְשׁוֹק, אֵינוֹ דִין בַּמַּתָּנוֹת, תַּלְמוּד לוֹמַר (ויקרא ז) {א}, וָאֶתֵּן אֹתָם לְאַהֲרֹן הַכֹּהֵן וּלְבָנָיו לְחָק עוֹלָם, אֵין לוֹ אֶלָּא מַה שֶּׁאָמוּר בָּעִנְיָן:
<b style="color: gray;">רע"ב</b> <b>הזרוע והלחיים</b>. בארץ ובחוץ לארץ. משום דבעי למיתני בחולין אבל לא במוקדשין, תני לכולהו: <b>בפני הבית</b>. בזמן שבית המקדש קיים: <b>ואתן אותם</b>. בחזה ושוק כתיב. אותם מיעוט הוא, חזה ושוק אין מידי אחרינא לא:
<b style="color: gray;">תוי"ט</b>
{א} <b>תלמוד</b> לומר כו'. ואי לאו קלו וחומר לא הוה צריך קרא, אע''ג דסתמא כתיב דמשמע בין חולין בין מוקדשין דהוה אמינא דבר הלמד מענינו, במה הכתוב מדבר בחולין, דכתיב לעיל מהאי קרא גז צאנך, וראשית הגז אינו נוהג במוקדשין. תוס':
<h3>פרק י - משנה ב</h3>
כָּל הַקֳּדָשִׁים {ב} שֶׁקָּדַם מוּם קָבוּעַ לְהֶקְדֵּשָׁן וְנִפְדּוּ, חַיָּבִין בַּבְּכוֹרָה וּבַמַּתָּנוֹת, וְיוֹצְאִין לְחֻלִּין {ד} לְהִגָּזֵז {ה} וּלְהֵעָבֵד, וּוְלָדָן וַחֲלָבָן מֻתָּר לְאַחַר פִּדְיוֹנָן, וְהַשּׁוֹחֲטָן בַּחוּץ פָּטוּר {ו}, וְאֵין עוֹשִׂין תְּמוּרָה, וְאִם מֵתוּ יִפָּדוּ, חוּץ מִן הַבְּכוֹר וּמִן הַמַּעֲשֵׂר. כֹּל שֶׁקָּדַם הֶקְדֵּשָׁן אֶת מוּמָן, אוֹ מוּם עוֹבֵר לְהֶקְדֵּשָׁן, וּלְאַחַר מִכָּאן נוֹלַד לָהֶם מוּם קָבוּעַ וְנִפְדּוּ, פְּטוּרִין מִן הַבְּכוֹרָה וּמִן הַמַּתָּנוֹת {ח}, וְאֵינָן יוֹצְאִין לְחֻלִּין לְהִגָּזֵז וּלְהֵעָבֵד, וּוְלָדָן וַחֲלָבָן אָסוּר לְאַחַר פִּדְיוֹנָן, וְהַשּׁוֹחֲטָן בַּחוּץ חַיָּב, וְעוֹשִׂין תְּמוּרָה, וְאִם מֵתוּ יִקָּבֵרוּ:
<b style="color: gray;">רע"ב</b> <b>כל הקדשים שקדם מום קבוע להקדשן</b>. הרי הן כמקדיש עצים ואבנים לדמיהן, ואין בהן קדושת הגוף: <b>ונפדו חייבין בבכורה</b>. אם ילדו לאחר שנפדו. אבל קודם פדיון לא, דקדושת דמים מדחה מן הבכורה {ג} שאין קדושה חלה על קדושה: <b>וולדן וחלבן מותר לאחר פדיונן</b>. אבל מקדיש תמימים ונעשו בעלי מומין ונפדו ולדן אסור כדלקמן. ובין רישא דקתני מותר ובין סיפא דקתני אסור מיירי כגון דאיעבר לפני פדיונו ואתיליד לאחר פדיונו. וחלבן נמי דמקדיש תמימים ונפדו נפקא לן דאסור, דכתיב בפסולי המוקדשין שנפדו תזבח ואכלת בשר, תזבח ולא גיזה, ואכלת ולא לכלביך, בשר ולא חלב: <b>ואין עושין תמורה</b>. אפילו קודם פדיונן. טוב מעיקרא עושה תמורה ואפילו נעשה רע אחר שהקדישו, אבל רע מעיקרו אינו עושה תמורה: <b>ואם מתו יפדו</b>. ואף על פי שאינן ראויין אלא לכלבים {ז} ואנן קיימא לן דאין פודין את הקדשים להאכילן לכלבים, הני כעצים בעלמא נינהו ולא נחית להו קדושת הגוף: <b>חוץ מן הבכור והמעשר</b>. דאך על גב דקדם מומן להקדשן, חלה עליהן קדושה גמורה לכל דבריהם, אלא שאין כשרים ליקרב, דבכור ברחם תלה רחמנא, לא שנא תם ולא שנא בעל מום קדיש. תם קרב, ובעל מום נאכל לכהן במומו. ומעשר בהמה נמי כתיב ביה (ויקרא כ''ז) העשירי יהיה קודש לה' לא יבקר בין טוב לרע. טוב תם, רע בעל מום: <b>או מום עובר קודם להק דישן</b>. דמום עובר כמאן דליתיה דמי: <b>פטורים מן הבכורה</b>. דכתיב בפסולי המוקדשין שנפדו כצבי וכאיל, מה צבי ואיל פטורים מן הבכורה, דהא כל הבכור אשר יולד בבקרך ובצאנך כתיב (דברים ט''ו), אף פסולי המוקדשין שנפדו אפילו ילדו לאחר שנפדו פטורים מן הבכורה: <b>ומן המתנות</b>. הזרוע והלחיים והקיבה: <b>ולדן וחלבן אכור</b>. בדאיעבר לפני פדיונו ואתיליד לאחר פדיונו מיירי, כדפרישית לעיל. דאי איעבר ואתיליד לאחר פדיונו, ולד צבי ואיל הוא. ואי אתיליד לפני פדיונו, אפילו קדם מומן להקדשן נמי ולדן אסור {ט}: <b>והשוחטן בחוץ חייב</b>. ואע''ג דאינן ראוין לפתח אוהל מועד דהא בעלי מומין נינהו, ותנן הראוי לפתח אהל מועד {י} חייבין עליו בחוץ ושאינו ראוי לפנים אין חייבים עליו בחוץ, מוקמינן לה למתניתין בדוקין שבעין ור' עקיבא היא דאמר אם עלו לא ירדו, הלכך הואיל ובפנים לא ירדו, חייבין עליהם בחוץ אם שחטן קודם פדיונן: <b>ועושין תמורה</b>. קודם פדיונן. דכתיב (ויקרא כ''ז) טוב ברע או רע בטוב: <b>ואם מתו</b>. מעצמן: <b>יקברו</b>. דאין פודין את הקדשים להאכילן לכלבים:
<b style="color: gray;">תוי"ט</b>
{ב} <b>כל</b> כו'. לאו בקדשי בדק הבית איירי, אלא בהקדישן למזבח לדמיהן כו'. ואע''פ שעובר כשמקדיש בעל מום למזבח, מ''מ אשמעינן דינו. תוס': {ג} <b>רש''י</b>. ובגמרא דבכורות גרסינן נמי ומן המתנות. ועתוי''ט: {ד} <b>ויוצאין</b> כו'. לאחר פדיונן. כיון דקדושת דמים למזבח נינהו דמיחלפא בקדושת הגוף למזבח, גזרו בהו רבנן. אי נמי דקדשי בדק הבית נמי אסירי בגיזה ועבודה. גמרא. ועוד קאמר התם דמדרבנן הוא בקדשי בדק הבית: {ה} <b>להגזז</b>. דאלו תמימים ונפדו, כתיב תזבח ולא גיזה. ועתוי''ט: {ו} <b>פטור</b>. אפילו קודם פדיון. ואפלו הוי מומן קל כגון דוקין שבעין דלגבי קדשים מיחייב השוחטן בחוץ כדלקמן. הכא פטור משום דלא חלה עליהן מתחלה קדושה. רש''י: {ז} <b>ואשמעינן</b> נמי דלא בעי העמדה והערכה. רש''י: {ח} <b>המתנות</b>. בגמרא דבכורות יליף להו: {ט} <b>פירש''י</b>, אסור בהנאה בלא פדייה, ומיקרב לא קרבי, דמכח קדושה דחויא אתי, דאמם לא הוקדשה למזבח. אך תמיהני דמיניה וביה הוה ליה לפרש דאי אתיילד לפני פדיונו מקדש נמי קדיש, דהכי איתא בגמרא שם. ומפיק ליה מקרא: {י} <b>עיין</b> מה שכתבתי ריש פרק ה':
<h3>פרק י - משנה ג</h3>
בְּכוֹר שֶׁנִּתְעָרֵב בְּמֵאָה, בִּזְמַן שֶׁמֵּאָה שׁוֹחֲטִין אֶת כֻּלָּן, פּוֹטְרִין {יא} אֶת כֻּלָן אֶחָד שׁוֹחֵט אֶת כֻּלָן פּוֹטְרִין לוֹ אֶחָד. הַשּׁוֹחֵט לַכֹּהֵן וְלַנָּכְרִי {יב}, פָּטוּר מִן הַמַּתָּנוֹת {יג}. וְהַמִּשְׁתַּתֵּף עִמָּהֶן, צָרִיךְ שֶׁיִּרְשׁוֹם. וְאִם אָמַר חוּץ מִן הַמַּתָּנוֹת, פָּטוּר מִן הַמַּתָּנוֹת. אָמַר מְכוֹר לִי בְּנֵי מֵעֶיהָ שֶׁל פָּרָה וְהָיוּ בָהֶן מַתָּנוֹת, נוֹתְנָן לַכֹּהֵן וְאֵינוֹ מְנַכֶּה לוֹ מִן הַדָּמִים. לָקַח הֵימֶנּוּ בַמִּשְׁקָל, נוֹתְנָן לַכֹּהֵן וּמְנַכֶּה לוֹ מִן הַדָּמִים:
<b style="color: gray;">רע"ב</b> <b>בכור שנתערב במאה</b>. מתניתין איירי בבכור שבא ליד כהן ונפל בו מום ביד כהן ומכרו לישראל במומו. דאי בבכור ביד ישראל קודם שנתנו לכהן, אמאי פוטרים את כולן ממתנות כהונה, לימא ליה כהן, אי בכור הוא כולה דידי הוא, אי לא בכור הוא הב לי מתנתאי. אבל כשכבר בא ליד כהן ומכרו לישראל במומו ונתערב במאה, פוטרים את כולן ממתנות כהונה, דכל חד וחד יכול לדחות את עצמו ולומר לכהן שלי בכור הוא שמכרו הכהן ופטור מן המתנות, דמן הבכור אין נותנים מתנות שאין קדושה חלה על קדושה: <b>אחד שוחט את כולן פוטרין לו אחד</b>. שאי אפשר שלא יהא הבכור אחד מהן, ויכול לומר זה הוא: <b>צריך שירשום</b>. שיעשה בו סימן. שיבינו הכל שיש לכהן או לנכרי שותפות בה: <b>ואם אמר, לו</b>. אם אמר כהן לישראל פרה זו אני מוכר לך חוץ מן המתנות שבה: <b>פטור</b>. ישראל {יד} מן המתנות: <b>אמר לו</b>. ישראל לחבירו טבח, מכור לי בני מעיה של פרה זו: <b>והיו בהן מתנות</b>. הקיבה, שהיא אחת מן המתנות: <b>נותנן</b>. לוקח זה לכהן: <b>ואין המוכר מנכה לו מן הדמים</b>. שהרי היה יודע הלוקח שמתנות שם, וזה לא מכר לו את הקיבה: <b>לקח הימנו במ</b>. שקל. כך וכך הליטרא, ושקל לו הקיבה. נותנה לו לוקח לכהן, שהרי הגזילה אצלו וצריך להשיב, והטבח ינכה לו מן הדמים שהרי מכר דבר שאינו שלו. ואם עבר השוחט ולא נתן מתנות מן הבהמה, לא נאסר הבשר באכילה, אבל מנדין אותו. ואפילו כהן שפטור מן המתנות אם הוא טבח {טו} ששוחט ומוכר בשוק ממתינין לו שתים ושלש {טז} שבתות, מכאן ואילך מוציאין ממנו מתנות ונותנין אותן לכהנים אחרים. ואם קבע בית מטבחים, אין ממתינים לו אלא מוציאין ממנו מיד, ואם לא רצה ליתן מנדין אותו:
<b style="color: gray;">תוי"ט</b>
{יא} <b>פוטרים</b>. על כרחך כשכולן בעלי מומין איירי. דאין שוחטין בכור אא''כ נפל בו מום, ומדנתערב ואין מכירין בו א''כ גם האחרים בעלי מומין הן. תוס': {יב} <b>השוחט</b> כו'. וליתני הכהן והנכרי פטורין. אמר רבא, זאת אומרת הדין עם הטבח. כלומר דיכול הכהן לתבוע מתנותיו מהטבח. וילפינן ליה בגמרא מקרא. ועתוי''ט: {יג} <b>פטור</b> כו'. דכתיב מאת העם ולא מאת הכהנים. גמרא. וכל שכן דאין נכרי בכלל העם זובחי זבח: {יד} <b>הלוקח</b>. שהרי של כהן הן. ודכוותה בישראל הוה מיחייב הלוקח, דכיון שהוא שחטה עליה רמיא למתבינהו. רש''י: {טו} <b>דמדרבנן</b> גזרו כשהוא טבח ליתן מתנות כהונה אפילו הבהמה שלו, שלא ירגילו טבחי ישראל לשתף כהנים אחרים עמהם ליפטר מן המתנות. ועד שלש שבתות דאיכא למימר לדידיה שחט לא גזרו רבנן ואוקמוהו על דבר תורה, ומכאן ואילך גזרו. וכי קבע אמסחתא מיד מוכח דלאו דידיה שחיט ולכך גזרו לאלתר. תוס': {טז} <b>יראה</b> דרצה לומר הכל לפי תואר הענין, לפעמים שתים ולפעמים שלש, לפי ראות הדיין דאיכא פרסומי דלאו לדידיה שחיט. והתוס' כתבו בשם ר''י, דנקט שתים לרבי דאית ל. ה בתרי זימני הוי חזקה, וג' לרשב''ג:
<h3>פרק י - משנה ד</h3>
גֵּר שֶׁנִּתְגַּיֵּר וְהָיְתָה לוֹ פָרָה, נִשְׁחֲטָה עַד שֶׁלֹּא נִתְגַּיֵּר, פָּטוּר. מִשֶּׁנִּתְגַּיֵּר, חַיָּב. סָפֵק, פָּטוּר {יז}, שֶׁהַמּוֹצִיא מֵחֲבֵרוֹ, עָלָיו הָרְאָיָה. אֵיזֶהוּ הַזְּרוֹעַ, מִן הַפֶּרֶק שֶׁל אַרְכּוּבָה עַד כַּף שֶׁל יָד. וְהוּא שֶׁל נָזִיר. וּכְנֶגְדּוֹ בָרֶגֶל, שׁוֹק. רַבִּי יְהוּדָה אוֹמֵר, שׁוֹק מִן הַפֶּרֶק שֶׁל אַרְכּוּבָה עַד סֹבֶךְ שֶׁל רָגֶל. אֵיזֶהו לֶחִי, מִן הַפֶּרֶק שֶׁל לֶחִי עַד פִּקָּה שֶׁל גַּרְגֶּרֶת:
<b style="color: gray;">רע"ב</b> <b>מן הפרק של ארכובה</b>. הנמכרת עם הראש: <b>עד כף של יד</b>. עצם רחב של כתף שקורין אספלדו''ן. והן שני עצמות, העצם האמצעי דהיינו מן הפרק של ארכובה הנמכרת עם הראש עד מקום שכנגדו בגמל ניכר, והעצם העליון המחובר לגוף {יח}. והזרוע הימיני בלבד הוא שנותנים לכהן, דכתיב (דברים י''ח) ונתן לכהן הזרוע, המיומן שבזרוע {יט}: <b>והוא של נזיר</b>. כלומר, וכן זרוע בשלה האמור בנזיר, כך ניטלת: <b>וכנגדו ברגל שוק</b>. האמור בשלמים נמי הוי שני עצמות מן הפרק של ארכובה עד בוקא דאטמא דהיינו כל הירך: <b>סובך של רגל</b>. היינו פרק שבין הקולית ועצם האמצעי {כ}. ואין הלכה כר' יהודה: <b>הפרק של לחי</b>. אצל הצדעים. וחותך כלפי מטה עד פיקה של גרגרת. עד שיפוי כובע שהיא פקעיתה ופתחה של קנה, דהיינו לחיים התחתונות עם הלשון. פירוש אחר, פיקה של גרגרת טבעת הגדולה של קנה שעשויה עגולה כפיקה. ופיקה היא עגולה ככדור ובתוכה נקב שתוחבות הנשים בפלך להכבידו כשטוות בו:
<b style="color: gray;">תוי"ט</b>
{יז} <b>פטור</b>. ורמינהו דתנן סוף פרק ד' דפאה שספק לקט לקט, הכא פרה בחזקת פטורה קי. מה, קמה בחזקת חיובא קיימא. והרי עיסה נעשית עד שלא נתגייר כו' ספק חייב. ספק איסורא לחומרא וספק ממונא לקולא. פירש''י, חלה ספק איסורא שיש כה עון מיתה הלכך לא סמכינן אחזקה, אבל מתנות אין בהן קדושה אלא דין ממון והמוציא מחבירו עליו הראיה: {יח} <b>כוונתו</b> לומי., שהעצם העליון המחובר לגוף הוא בכלל הזרוע והוא אחד משני עצמות, ועד דתנן הוא עד בכלל. ועתוי''ט: {יט} <b>איזהו</b> כו'. ובגמרא. והלחיים למאי אתא, להביא צמר שבראש כבשים ושער שבזקן תיישים. והקבה למאי אתא, להביא חלב שע''ג הקיבה ושבתוכה: {יט} <b>וא''כ</b> לר''י אין במתנת הזרוע רק עצם האמצעי לבדו, ובהא פליג את''ק. ועתוי''ט:
<h2>פרק יא</h2>
<h3>פרק יא - משנה א</h3>
רֵאשִׁית הַגֵּז נוֹהֵג בָּאָרֶץ וּבְחוּצָה לָאָרֶץ, בִּפְנֵי הַבַּיִת וְשֶׁלֹּא בִפְנֵי הַבַּיִת, בְּחֻלִּין אֲבָל לֹא בְמֻקְדָּשִׁין. חֹמֶר בַּזְּרוֹעַ וּבַלְּחָיַיִם וּבַקֵּבָה מֵרֵאשִׁית הַגֵּז, שֶׁהַזְּרוֹעַ וְהַלְּחָיַיִם וְהַקֵּבָה נוֹהֲגִים בַּבָּקָר וּבַצֹּאן, בַּמְּרֻבֶּה וּבַמּוּעָט. וְרֵאשִׁית הַגֵּז, אֵינוֹ נוֹהֵג אֶלָּא בָרְחֵלוֹת {ד}, וְאֵינוֹ נוֹהֵג אֶלָא בַמְרֻבֶּה:
<b style="color: gray;">רע"ב</b> <b>ראשית הגז</b>. כל הגוזז צאנו ואפילו גוזזן מאה פעמים נותן מן הגיזה מתנה לכהן: <b>נוהג בארץ ובחוצה לארץ</b>. והאידנא נהוג עלמא כר' אלעאי, דאמר ראשית הגז אינו נוהג אלא בארץ. דיליף נתינה נתינה מתרומה, מה תרומה אינה נוהגת אלא בארץ אף ראשית הגז אינו נוהג אלא בארץ. ורבותי הורו במתנות נמי דאין נוהגות אלא בארץ, דראשית הגז והמתנות שוין הן {א}. ולא הודו להן שאר חכמי הדור {ב}: <b>במוקדשים</b>. אפילו קדשי בדק הבית. משום דכתיב גז צאנך, ולא של הקדש {ג}: <b>נוהגים בבקר ובצאן</b>. דכתיב (דברים י''ח) אם שור אם שה: <b>ובמועט</b>. אפילו לא שחט אלא אחת: <b>אלא ברחלות</b>. כתיב הכא (שם) גז צאנך, וכתיב התם (איוב ל''א) ומגז כבשי יתחמם, מה להלן כבשים אף כאן כבשים {ה}:
<b style="color: gray;">תוי"ט</b>
{א} <b>שכן</b> ר' אלעאי פוטר נמי בהו מהאי טעמא דיליף ליה נתינה. ועתוי''ט: {ב} <b>משום</b> דאשכחן אמוראי טובא דנהגו: {ג} <b>בגמרא</b> פרכינן עלה מהא דאמרינן דקדשים אפילו של בדק הבית אסורים בגיזה כמו שכתוב פרק י' משנה ב'. ומסיק, במקדיש חוץ מגיזה, וכחשה דגיזה. ופירוש כחשה דגיזה, שהגיזה הניטלת מכחשת הבשר, ואי לאו דאמר חוץ היה אסור לגוזזה [שלא להכחישה]. והני חוץ משום קדשי בדק הבית נקטינן, דאי קדשי מזבח אפילו כי אמר חוץ לא מהני, דאפילו לא קדיש אלא אבר ממנה פשטה בכולה: {ד} <b>ברחלות</b>. ולא בעזים. אע''ג דעזים אקרי נמי צאן דכתיב לך נא אל הצאן וקח לי משם שני גדיי עזים. תוספ': {ה} <b>בגמרא</b>, ונילף גיזה גיזה מבכור כו'. ומסקינן, אלא כדאמר ר' יהושע בן לוי, לעמוד לשרת [דסמוך לגז כתיב], דבר הראוי לשרת, ה''נ דבר הראוי לשרת. פירש''י לתכלת דבגדי שרד והתם צמר בעינן, ואין צמר אלא של רחלים. ועתוי''ט:
<h3>פרק יא - משנה ב</h3>
וְכַמָּה הוּא מְרֻבֶּה, בֵּית שַׁמַּאי אוֹמְרִים, שְׁתֵּי רְחֵלוֹת, שֶׁנֶּאֱמַר (ישעיה ז), יְחַיֶּה אִישׁ עֶגְלַת בָּקָר וּשְׁתֵּי צֹאן. וּבֵית הִלֵּל אוֹמְרִים, חָמֵשׁ, שֶׁנֶּאֱמַר (שמואל א כה) חָמֵשׁ צֹאן עֲשׂוּיוֹת. רַבִּי דוֹסָא בֶּן הַרְכִּינָס אוֹמֵר, חָמֵשׁ רְחֵלוֹת גּוֹזְזוֹת מָנֶה (מָנֶה) וּפְרָס, חַיָּבוֹת בְּרֵאשִׁית הַגֵּז. וַחֲכָמִים אוֹמְרִים, חָמֵשׁ רְחֵלוֹת גּוֹזְזוֹת כָּל שֶׁהֵן. וְכַמָּה {ח} נוֹתְנִין לוֹ, מִשְׁקַל חָמֵשׁ סְלָעִים בִּיהוּדָה, שֶׁהֵן עֶשֶׂר סְלָעִים בַּגָּלִיל, מְלֻבָּן וְלֹא צוֹאִי, כְּדֵי לַעֲשׁוֹת מִמֶּנּוּ בֶּגֶד קָטָן, שֶׁנֶּאֱמַר (דברים יח), תִּתֶּן לוֹ, שֶׁיְּהֵא בוֹ כְּדֵי מַתָּנָה. לֹא הִסְפִּיק לִתְּנוֹ לוֹ עַד שֶׁצְּבָעוֹ, פָּטוּר. לִבְּנוֹ וְלֹא צְבָעוֹ, חַיָּב. הַלּוֹקֵחַ גֵּז צֹאנוֹ שֶׁל נָכְרִי, פָּטוּר מֵרֵאשִׁית הַגֵּז. הַלּוֹקֵחַ גֵּז צֹאנוֹ שֶׁל חֲבֵרוֹ, אִם שִׁיֵּר (הַמּוֹכֵר), הַמּוֹכֵר חַיָּב. לֹא שִׁיֵּר הַלּוֹקֵחַ חַיָּב. הָיוּ לוֹ שְׁנֵי מִינִין, שְׁחוּפוֹת וּלְבָנוֹת, מָכַר לוֹ שְׁחוּפוֹת אֲבָל לֹא לְבָנוֹת, זְכָרִים אֲבָל לֹא נְקֵבוֹת, זֶה נוֹתֵן לְעַצְמוֹ וְזֶה נוֹתֵן לְעַצְמוֹ:
<b style="color: gray;">רע"ב</b> <b>ושתי צאן</b>. אלמא תרתי מקרי צאן: <b>שנאמר חמש צאן עשויות</b>. שמעשות את בעליהן ואומרות לו קום עשה מצוה חדשה שלא היתה מצוה עליו בפחות מכן. והיינו על כרחך ראשית הגז, דכתיב ביה צאן דמשמע מרובה {ו}. דאילו בכוך כתיב בכור שור, דמשמע אפילו חד. וכן מתנות אם שור אם שה: <b>מנה מנה ופרס</b>. כל אחת מנה וחצי. ובציר מהכי לא חשיב גז, שזו פחות שבגיזות: <b>בכל שהן</b>. לאו דוקא, דבפחות מששים סלעים לא מחייב בראשית הגז. אלא משום דרבי דוסא יהיב שיעורא רבה {ז}, קרי תנא לשיעורא זוטא דרבנן כל שהן. והסלע משקלו כ''ד מעים, ומשקל כל מעה ששה עשר גרעיני שעורה: <b>כמה הוא נותן לו</b>. הבא לחלק ראשית הגז שבידו, לא יפחות לכל כהן ממשקל חמש סלעים צמר: <b>מלובן</b>. ולא שיהיה חייב הישראל ללבנו, אלא שיתן לו שיעור מן הצמר הצואי, דהיינו שאינו מלובן עד שכשילבננו הכהן יעמוד על משקל חמש סלעים צמר מלובן: כדי שיוכל לעשות ממנו בגד קטן: <b>הראוי לשירות</b>. ומאי ניהו, אבנט. מדסמך קרא אחר ראשית הגז מיד. כי בו בחר ה' אלהיך מכל שבטיך לעמוד לשרת, שמעינן מינה דהכי קאמר, תן לו מראשית גז צאנך כדי שיוכל לעשות בגד לעמוד לשרת. והקטן שבבגדים הראוי לשירות הוא אבנט, והוא נעשה מחמש סלעים צמר מלובן. וראשית הגז אין לו שיעור מן התורה. ומדברי סופרים שלא יפחות מאחד מששים. ואין חייב בראשית הגז עד שיגזוז חמש צאן, ותהיה גיזת כל אחת מחמשתן אין פחות מי''ב סלע, שאם היתה גיזת אחת מהן פחות מי''ב סלע אע''פ שחמשתן גוזזות יותר מס' סלעים הרי זה פטור: <b>עד שצבעו</b>. בעליו קודם שנתנו: <b>פטור</b>. מליתנו עוד. דקנייה בשינוי, והוה ליה כמזיק מתנות כהונה או שאכלן, דפטור {ט}: <b>ולא צבעו</b>. אין זה שינוי ואכתי בעיניה הוא: <b>הלוקח גז צאנו של נכרי</b>. כשהוא מחובר לצאן, פטור. דגז צאנך כתיב, והאי צאן לאו דידיה הוא, ואצאן קפיד רחמנא ולאו אגיזין דידיה: <b>אם שייר המוכר, המוכר חייב</b>. דאמר ליה לוקח מתנה דכהן גבך היא {י}: <b>ואם לאו הלוקח חייב</b>. דאמר ליה מוכר מתנה דכהן לא זבני לך: <b>שחופות</b>. לא שחורות ולא לבנות: <b>זה נותן לעצמו</b>. הלוקח נותן לעצמו על מה שלקח, והמוכר נותן לעצמו על מה ששייר אצלו. דגיזת הלבנות טובה משל שחופות {יא}: וכן זכרים ונקבות גיזת הזכרים קשה והאי דנקבות רכיך:
<b style="color: gray;">תוי"ט</b>
{ו} <b>דצאן</b> שם המין הוא: {ז} <b>שהמנה</b> מאה זוז, כ''ה סלעים. הרי מנה ופרס, ל''ז וחצי. וה' פעמים ל''ז וחצי קפ''ז וחצי: {ח} <b>וכמה</b>. מפרש בגמרא, דלאו ארישא קאי אדקתני בכל שהן, אלא מלתא באנפי נפשה היא בישראל שיש לו גיזין הרבה דחלק ששים שבהן יש בו כדי לחלק לכהנים הרבה: {ט} <b>ואע''ג</b> דהקונה בשינוי לא קנה אלא לענין שאין מחזיר גוף הגזילה, אבל מ''מ צריך להחזיר לו דמים, הכא פטור. מאי טעמא, אב''א דכתיב זה (דמשמע בעודן קיימות חייב ליתנן אבל אינן קיימות לא חייב הכתוב בהן תשלומין). ואב''א משום דהוה ליה ממון שאין לו תובעין. גמרא: {י} <b>דמסתמא</b> לא זבין המתנות, כדתנן משנה ג' פרק דלעיל, לקח ממנו במשקל נותנן לכהן ומנכה לו מן הדמים. גמרא: {יא} <b>ועצה</b> טובה קמ''ל דיקנה מן הלוקח כשיעור השחופין או הזכרים ויתן לכהן. גמרא. ועתוי''ט:
<h2>פרק יב</h2>
<h3>פרק יב - משנה א</h3>
שִׁלּוּחַ הַקֵּן, נוֹהֵג בָּאָרֶץ וּבְחוּצָה לָאָרֶץ, בִּפְנֵי הַבַּיִת וְשֶׁלֹּא בִפְנֵי הַבַּיִת, בְּחֻלִּין אֲבָל לֹא בְמֻקְדָּשִׁין {א}. חֹמֶר בְּכִסּוּי הַדָּם מִשִּׁלּוּחַ הַקֵּן, שֶׁכִּסּוּי הַדָּם נוֹהֵג בַּחַיָּה וּבָעוֹף, בַּמְּזֻמָּן וּבְשֶׁאֵינוֹ מְזֻמָּן. וְשִׁלּוּחַ הַקֵּן, אֵינוֹ נוֹהֵג אֶלָּא בָעוֹף, וְאֵינוֹ נוֹהֵג אֶלָּא בְשֶׁאֵינוֹ מְזֻמָּן. אֵיזֶהוּ שֶׁאֵינוֹ מְזֻמָּן, כְּגוֹן אַוָּזִין וְתַרְנְגוֹלִים שֶׁקִּנְּנוּ בַפַּרְדֵּס. אֲבָל אִם קִנְּנוּ בַבַּיִת, וְכֵן יוֹנֵי הַרְדְּסִיאוֹת, פָּטוּר מִשִּׁלּוּחַ:
<b style="color: gray;">רע"ב</b> <b>שלוח הקן</b>. אבל לא במוקדשין. משכחת מוקדשין דאילו היו חולין היו חייבים בשלוח הקן, כגון שהיה לו עוף והקדישו כשהוא ברשותו לבדק הבית וברח ומצאו אח''כ רובץ על הקן והכירו. אי נמי, כגון שהקדיש גוזלות של שובכו למזבח לעולת נדבה ואח''כ כשגדלו אותן גוזלות ברחו ויצאו וקננו במקום אחר, דמעיקרא כי אקדשינהו דידיה הוו וחל הקדש עלייהו, והשתא דמצאן לאו מזומן הוא, ואי הוו חולין הוו מחייבי: <b>ואינו נוהג אלא בשאינו מזומן</b>. דכתיכ כי יקרא, פרט למזומן: <b>שקננו בפרדס</b>. שמרדו ויצאו מן הבית, ואינן חוזרות לבית ונעשו מדבריות. ופרדס לאו מזומן הוא מפני שיכולות לברוח: <b>הרדסיאות</b>. שדרכן ליגדל עם בני אדם. ועל שם הורדוס המלך שהיה מתעסק בגידולן נקראו הרדסיאות על שמו:
<b style="color: gray;">תוי"ט</b>
{א} <b>לא</b> כו'. דאמר קרא שלח וגו', יצא זה שאי אתה מצווה לשלחו אלא להביאו לגזבר, דאע''ג דמרדו לא פקעו קדושתייהו דכל היכא דאיתיה בי גזא דרחמנא איתא דכתיב לה' הארץ ומלואה. גמרא:
<h3>פרק יב - משנה ב</h3>
עוֹף טָמֵא, פָּטוּר מִלְּשַׁלֵּחַ. עוֹף טָמֵא רוֹבֵץ עַל בֵּיצֵי עוֹף טָהוֹר, וְטָהוֹר רוֹבֵץ עַל בֵּיצֵי עוֹף טָמֵא, פָּטוּר מִלְּשַׁלֵּחַ.קוֹרֵא זָכָר, רַבִּי אֱלִיעֶזֶר מְחַיֵּב {ג}, וַחֲכָמִים פּוֹטְרִין:
<b style="color: gray;">רע"ב</b> <b>עוף טמא פטור מלשלח</b>. דכתיב קן צפור, עוף משמע בין טהור בין טמא, צפור טהור ולא טמא: <b>עוף טמא רובץ על ביצי עוף טהור</b>. אע''ג דמינא דאפרוחים בר שלוח הוא, פטור. דקן צפור בעינן, שתהא האם המקננת טהורה: <b>ועוף טהור הרובץ על ביצי עוף טמא פטור</b>. דאמר קרא ואת הבנים תקח לך, לך ולא לכלביך: <b>קורא</b>. בערבי קורין לו שונא''ר, ובלע''ז פרדי''ז {ב}. ודרכו שהזכר רובץ על הביצים כמו הנקבה. הלכך ר' אליעזר מחייב לשלח הזכר. אבל בשאר עופות מודה ר''א שזכר פטור, דאם אמר רחמנא, ולא אב. ואין הלכה כר''א:
<b style="color: gray;">תוי"ט</b>
{ב} <b>עוף</b> טהור הוא. ולא זה שקורין קוק''א. רש''י: {ג} <b>ר''א</b> כו'. יליף ליה בגמרא. מקרא:
<h3>פרק יב - משנה ג</h3>
הָיְתָה מְעוֹפֶפֶת, בִּזְמַן שֶׁכְּנָפֶיהָ נוֹגְעוֹת בַקֵּן, חַיָּב לְשַׁלֵּחַ. אֵין כְּנָפֶיהָ נוֹגְעוֹת בַקֵּן, פָּטוּר מִלְּשַׁלֵּחַ. אֵין שָׁם אֶלָּא אֶפְרוֹחַ אֶחָד אוֹ בֵיצָה אַחַת, חַיָּב לְשַׁלֵּחַ, שֶׁנֶּאֱמַר (דברים כב), קַן, קֵן מִכָּל מָקוֹם. הָיוּ שָׁם אֶפְרוֹחִין מַפְרִיחִין {ד} אוֹ בֵיצִים מוּזָרוֹת, פָּטוּר מִלְּשַׁלֵּחַ, שֶׁנֶּאֱמַר (שם), וְהָאֵם רֹבֶצֶת עַל הָאֶפְרֹחִים אוֹ עַל הַבֵּיצִים, מָה אֶפְרוֹחִין {ה} בְּנֵי קַיָּמָא, אַף בֵּיצִים בְּנֵי קַיָּמָא, יָצְאוּ מוּזָרוֹת. וּמָה הַבֵּיצִים צְרִיכִין לְאִמָּן, אַף הָאֶפְרוֹחִין צְרִיכִין לְאִמָּן, יָצְאוּ מַפְרִיחִין. שִׁלְּחָהּ וְחָזְרָה, שִׁלְּחָהּ וְחָזְרָה, אֲפִלּוּ אַרְבָּעָה וַחֲמִשָּׁה פְעָמִים, חַיָּב, שֶׁנֶּאֱמַר (שם), שַׁלֵּחַ תְּשַׁלַּח. אָמַר הֲרֵינִי נוֹטֵל אֶת הָאֵם וּמְשַׁלֵּחַ אֶת הַבָּנִים, חַיָּב לְשַׁלֵחַ, שֶׁנֶּאֱמַר (שם), שַׁלֵּחַ תְּשַׁלַּח אֶת הָאֵם. נָטַל הַבָּנִים וְהֶחֱזִירָן לַקֵּן וְאַחַר כָּךְ חָזְרָה הָאֵם עֲלֵיהֶם, פָּטוּר מִלְּשַׁלֵּחַ:
<b style="color: gray;">רע"ב</b> <b>בזמן שכנפיה נוגעות בקן חייב לשלח</b>. דאמר קרא רובצת, ולא מעופפת. ומדכתב רובצת ולא כתב יושבת, שמע מינה דאם כנפיה נוגעות בקן חייבת: <b>שנאמר שלח</b>. לעולם משמע {ו}: <b>נטל את הבנים וכו'</b>. דכיון דנטל את הבנים הוי ליה קן מזומן:
<b style="color: gray;">תוי"ט</b>
{ד} <b>מפריחין</b>. יתכן שדרך העופות שפורחות הרבה ביחד ונמצא כ''א מפריח לחבירו עמו, לכן בא הלשון בהפעיל שהוא יוצא: {ה} <b>מה</b> כו'. דהול''ל והאם רובצת עליהם. גמרא. ועתוי''ט: {ו} <b>ז''ל</b> הר''מ, שלח מקור, והמקור נופל על המעט וההרבה:
<h3>פרק יב - משנה ד</h3>
הַנּוֹטֵל אֵם עַל הַבָּנִים, רַבִּי יְהוּדָה אוֹמֵר, לוֹקֶה וְאֵינוֹ מְשַׁלֵּחַ. וַחֲכָמִים אוֹמְרִים, מְשַׁלֵּחַ וְאֵינוֹ לוֹקֶה. זֶה הַכְּלָל, כָּל מִצְוַת לֹא תַעֲשֶׂה שֶׁיֶּשׁ בָּהּ קוּם עֲשֵׂה, אֵין לוֹקִין עָלֶיהָ:
<b style="color: gray;">רע"ב</b> <b>לוקה ואינו משלח</b>. אף על גב דלאו הניתק לעשה אין לוקין עליו, הכא היינו טעמא, דסבר רבי יהודה שלח מעיקרא משמע {ז}, והכי קאמר קרא, לא תקח האם אבל מה יש עליך לעשות כשתמצא הקן, שלח תשלח את האם, ואין כאן ניתק לעשה אלא עברת עשה ולא תעשה. ואין הלכה כרבי יהודה: <b>אין לוקין עליה</b>. אם קיים עשה שבה. אבל אם לא קיים העשה, כגון הלוקח אם מעל הבנים ושחטה או מתה תחת ידו, לוקה:
<b style="color: gray;">תוי"ט</b>
{ז} <b>ומשכחת</b> לה שאין לפרש מעיקרא משמע. בגזל, שא''א לומר והשיב קודם שגזל, דאם לא גזל מה ישיב. גמרא:
<h3>פרק יב - משנה ה</h3>
לֹא יִטּוֹל אָדָם אֵם עַל בָּנִים, אֲפִלּוּ לְטַהֵר אֶת הַמְּצוֹרָע {ח}. וּמָה אִם מִצְוָה קַלָּה שֶׁהִיא כְאִסָּר, אָמְרָה תוֹרָה (דברים כב), לְמַעַן יִיטַב לָךְ וְהַאֲרַכְתָּ יָמִים, קַל וָחֹמֶר עַל מִצְוֹת חֲמוּרוֹת שֶׁבַּתּוֹרָה:
<b style="color: gray;">רע"ב</b> <b>מצוה שהיא כאיסר</b>. שאין בה חסרון כיס אלא דבר מועט:
<b style="color: gray;">תוי"ט</b>
{ח} <b>אפילו</b> כו'. דכתיב תשלח, מכל מקום. ואי לא קרא סד''א הואיל וגדול השלום שבין איש לאשתו כדאשכחן בסוטה שנמחה השם על המים, ומצורע אסור בתשמיש, ליתי עשה דידיה וידחה עשה דשילוח, קמ''ל. גמרא: