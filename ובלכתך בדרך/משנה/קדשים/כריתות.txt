<h1>משנה - כריתות</h1>

<h2>פרק א</h2>
<h3>פרק א - משנה א</h3>
שְׁלֹשִׁים וָשֵׁשׁ {א} כְּרֵתוֹת בַּתּוֹרָה, הַבָּא עַל הָאֵם {ג}, וְעַל {ד} אֵשֶׁת הָאָב, וְעַל הַכַּלָּה, הַבָּא עַל הַזְּכוּר, וְעַל הַבְּהֵמָה, וְאִשָּׁה הַמְבִיאָה אֶת הַבְּהֵמָה עָלֶיהָ {ה}, הַבָּא עַל אִשָּׁה וּבִתָּהּ, וְעַל אֵשֶׁת אִישׁ, הַבָּא עַל אֲחוֹתוֹ, וְעַל אֲחוֹת אָבִיו, וְעַל אֲחוֹת אִמּוֹ, וְעַל אֲחוֹת אִשְׁתּוֹ, וְעַל אֵשֶׁת אָחִיו, וְעַל אֵשֶׁת אֲחִי אָבִיו, וְעַל הַנִּדָּה, הַמְגַּדֵּף, וְהָעוֹבֵד עֲבוֹדָה זָרָה, וְהַנּוֹתֵן מִזַּרְעוֹ לַמֹּלֶךְ, וּבַעַל אוֹב, הַמְחַלֵּל אֶת הַשַּׁבָּת, וְטָמֵא שֶׁאָכַל אֶת הַקֹּדֶשׁ, וְהַבָּא לַמִּקְדָּשׁ טָמֵא, הָאוֹכֵל חֵלֶב, וְדָם, וְנוֹתָר, וּפִגּוּל, הַשּׁוֹחֵט וְהַמַּעֲלֶה בַחוּץ, הָאוֹכֵל חָמֵץ בַּפֶּסַח, וְהָאוֹכֵל וְהָעוֹשֶׂה מְלָאכָה בְיוֹם הַכִּפּוּרִים, הַמְפַטֵּם אֶת הַשֶּׁמֶן, וְהַמְפַטֵּם אֶת הַקְּטֹרֶת, וְהַסָּךְ בְּשֶׁמֶן הַמִּשְׁחָה. הַפֶּסַח וְהַמִּילָה בְּמִצְוֹת עֲשֵׂה:
<b style="color: gray;">רע"ב</b> <b>שלשים ושש כריתות</b>. לעובר במזיד בלא התראה {ב}: <b>הבא על אשה ובתה</b>. ובת בתה ובת בנה בכלל. וכן בתו ובת בתו ובת בנו, חמותו ואם חמותו ואם חמיו, כולם בכלל זה: <b>המגדף</b>. מברך את השם: <b>והעובד עבודה זרה</b>. כדרך עבודתה. או המזבח והמקטר והמנסך והמשתחוה אפילו שאין דרך עבודתה בכך {ו}: <b>בעל אוב</b>. וידעוני בכלל. ששניהם בלאו אחד נאמרו {ז}, ותנא נקט אוב שהוא ראשון במקרא: <b>והמחלל את השבת</b>. באחת מאבות מלאכות ארבעים חסר אחת ותולדותיהן: <b>נותר</b>. קדשים לאחר שעבר זמנן: <b>פגול</b>. קדשים שחשב לאכלן חוץ לזמנן או חוץ למקומן {ח}: <b>השוחט</b>. קדשים בחוץ חייב, אע''פ שלא העלן. דכתיב (ויקרא י''ז) ואל פתח אהל מועד לא הביאו דם יחשב לאיש ההוא דם שפך ונכרת: <b>ומעלה</b>. נמי בכרת, דכתיב (שם) אשר יעלה עולה או זבח ואל פתח אוהל מועד לא יביאנו. ואם שחט והעלה בשוגג, חייב שתי חטאות: <b>והמפטם את שמן המשחה</b>. במשקל סממנים ובמדת השמן כמו שעשאו משה במדבר. והוא שיעשנו לסוך בו {ט}, אבל המפטמו להתלמד או למסרו לצבור אינו חייב: <b>והמפטם את הקטורת</b>. אחד עשר סממני הקטורת אם לקח מכל אחד מהם כפי משקלו הקצוב {י} בדברי חכמים ועירבם כדרך שהיו מערבים הקטורת שמקטירים בבית המקדש, חייב כרת. והוא שיעשנו להריח בה {יא}, אבל עשאה להתלמד או למסרה לצבור, פטור: <b>והסך בשמן המשחה שעשה משה</b> ! {יב} <b>, שלא לצורך כהונה ומלכות, חייב</b>. שלא היו נותנים מאותו שמן אלא על ראש הכן גדול, ואפילו היה בן כהן גדול מושחים אותו {יג} באותו שמן שעשה משה במדבר. וממנו מושחים מלכי בית דוד {יד}. ואין מושחין מלך בן מלך אם לא היה שם מחלוקת, כמו שמשחי שלמה מפני מחלוקתו של אדוניהו, ויואש מפני מחלוקתו של עתליהו, ויהואחז {טו} מפני יהויקים אחיו שהיה גדול ממנו. ומשיחת הכהנים היא שיוצקים מן השמן על ראשו ומושחין בין גבות עיניו כמין כ''י יונית. ומשיחת המלכים כמין נזר: <b>הפסח והמילה במצות עשה</b>. ויש בהן כרת, ואין קרבן על שגגתן. אבל כולהו הנך לא תעשה נינהו, וחייבים על שגגתן קרבן, דאין קרבן אלא על לאו. דגבי קרבן כתיב (ויקרא ד') ועשה אחת מכל מצות ה' אשר לא תיעשינה:
<b style="color: gray;">תוי"ט</b>
{א} <b>ל''ו</b> כו'. מנינא למה לי. שאם עשאן כולם בהעלם א' חייב ע''כ אחת וא'. ומפיק ליה מקרא כו'. ול''ד שיתחייב ל''ו חטאות דהא פסח ומילה אין בהם חטאת: {ב} <b>אבל</b> אי איכא התראה יש מהן בחנק ויש מהן בסקילה ויש מהן במלקות. ובשוגג בחטאת. רש''י: {ג} <b>על</b> האם כו'. טעם סידורן דקחשיב להו החמור חמור ברישא [עי' פ''ז דסנהדרין מ''ד ורפ''ג דמכות] רש''י: {ד} <b>ועל</b> כו'. כולהון מייתי להו קראי בגמ': {ה} <b>והאשה</b> כו'. מסיק בגמ' דבגברי קחשיב למניינא לחייבו על כולם בהעלם א' ודל מנהון האשה כו' ותנא ל''ג חטאות בלבד ותנא האשה כו' ופסח ומילה לסיומינהו כריתות. דאי אמרת בנשי קחשיב דל מנהון הבא על הזכר ועל הבהמה: {ו} <b>וכ''פ</b> לק' גבי מחלל שבת בא' מאבות מלאכות. דתנא לא מהדר אלא אמצות שחייבין '' עליהן כרת ושם שבת קתני ושם ע''ז קתני ולעולה בכל חדא וחדא איכא טובה. גמ': {ז} <b>והעושן</b> בהעלם א' לא מחייב שתים. רש''י אבל לענין מיתה חילקן הכתוב: {ח} <b>ודברי</b> תימה הן דבהדיא שנינו במ''ג פ''ב דזבחים חוץ למקומו פסול ואין בו כרת: {ט} <b>ואע''פ</b> שעל הסיכה עצמה שיסוך בו פטור כדלקמן: {י} <b>ל''ד</b> דגבי קטרת לא כתיב כמוהו כמו גבי שמן כו' אלא ר''ל עד שיהא ראוי להקטיר איזה שיעור וא''צ שיעשה כולן: {יא} <b>שכן</b> הוא בפי' בכתוב. אבל המריח בקטרת של בה''מ לא אזהרה ולא כרת כו' ולא דמי לסך בשמן המשחה. דהתם אית ביה מעשה. ומש''ה אית ביה אזהרה. רש''י: {יב} <b>דכתיב</b> אשר יתן ממנו על זר ממנו מאותו של משה. עתוי''ט: {יג} <b>כל</b> מ''ש הר''ב מייתי להו קראי בגמ': {יד} <b>ואין</b> מלכי ישראל מושחין. [משבא דוד אבל שאול נמשח רש''י] והא דאלישע משח ליהוא. מתרצים בגמ' באפרסמא דכיא ולא בשמן המשחה: {טו} <b>בגמ'</b> מי הוה שמן המשחה והא יאשיה גנזו ומשני באפרסמא דכיא:
<h3>פרק א - משנה ב</h3>
עַל אֵלּוּ חַיָּבִים עַל זְדוֹנָם כָּרֵת, וְעַל שִׁגְגָתָם חַטָּאת, וְעַל לֹא הוֹדַע שֶׁלָּהֶן אָשָׁם תָּלוּי, חוּץ מִן הַמְטַמֵּא מִקְדָּשׁ וְקָדָשָׁיו, מִפְנֵי שֶׁהוּא בְעוֹלֶה וְיוֹרֵד, דִּבְרֵי רַבִּי מֵאִיר. וַחֲכָמִים אוֹמְרִים, אַף הַמְגַדֵּף {יח}, שֶׁנֶּאֱמַר (במדבר טו), תּוֹרָה אַחַת יִהְיֶה לָכֶם לָעֹשֶׂה בִּשְׁגָגָה, יָצָא מְגַדֵּף, שֶׁאֵינוֹ (עוֹשֶׂה) מַעֲשֶׂה:
<b style="color: gray;">רע"ב</b> <b>ועל שגגתן חטאת</b>. שגגה שחייבים עליה חטאת היא, כגון הבא על אחת מן העריות כסבור שהיא אשתו {טז}, והעובד עבודה זרה שמשתחוה לה כסבור זיבוח וקיטור וניסוך אסרה תורה ולא השתחויה, והמחלל את השבת כסבור חול הוא, וכן כל כיוצא בזה שיודע בעיקר האיסור אלא שנעלם ממנו זה המעשה שעושה. אבל האומר מותר לגמרי, דעוקר כל הגוף, כגון האומר אין שבת בתורה {יז}, אין עבודה זרה בתורה, לא שוגג הוא זה אלא אנוס גמור הוא ופטור: <b>לא הודע</b>. כגון שני זיתים אחד של חלב ואחד של שומן, אכל אחד מהם ואינו יודע איזה מהן אכל. אשתו ואחותו עמו במטה, בא על אחת מהן ואינו יודע על איזו מהן בא: <b>אשם תלוי</b>. לפי שבא על הספק קרוי אשם תלוי, שתולה ומגין עליו מן היסורים, ואינו מכפר, שאם נודע אליו אח''כ בבירור שחטא, מביא חטאת קבועה: <b>המטמא מקדש וקדשיו</b>. שנכנס למקדש כשהוא טמא, או אכל קדשים בטומאה: <b>מפני שהוא בעולה ויורד</b>. ואין אשם תלוי בא אלא על דבר שזדונו כרת ושגגתו חטאת קבועה, והאי הואיל ושגגתו בעולה ויורד, אין בלא הודע שלו אשם תלוי: <b>אף המגדף</b>. אין מביאין על שגגתו חטאת, ועל לא הודע שלו נמי אין חייבים אשם תלוי. דרחמנא אמר גבי חטאת, לעושה בשגגה, פרט למגדף שאין בו מעשה. והלכה כחכמים:
<b style="color: gray;">תוי"ט</b>
{טז} <b>והבא</b> על הזכר ועל הבהמה כסבור לבא על אשתו שלא כדרכה ובא על הזכר וכו' ואח''כ נודע לו דזכר הוא או בהמה היא וכן בכולהו. נדה כסבור טהורה היא. מגדף כסבור מברך שם בן ב' אותיות [דאינו חייב עליו] וברך שם בן ד'. מולך כסבור להעביר אדם אחר והעביר בנו. אוב נתכוין לכשוף אחר. דם כסבור דם דגים. מעלה בחוץ כסבור במות אלו של צבור מותרות ומוקי ליה לקרא בבמת יחיד. שמן וקטרת בנתכוין לסממנים אחרים: {יז} <b>כגון</b> תינוק שנשבה ולא שמע מעולם שיש שבת. דאלו שמע ועכשיו שכחו. חייב כמ''ש הר''ב ברפ''ז דשבת: {יח} <b>אף</b> כו'. אדר''מ מהדרי דא' חוץ מן המטמא מקדש וקדשיו וקאמרי דאף המגדף נמי ולא ידענא מאי קשיא לי' לרש''י אדמפ' בגמ' דרבנן מהדרי אידעוני דלא תנן לה לפי שאין בו מעשה [וקאמרי] מגדף נמי לית ביה מעשה. וכ' תימה לי ולר''י דאמר לעיל הואיל ושניהם בלאו א'. [כלומר ולא משום דאין בו מעשה] מאי אף. ע''כ. דהא מתניתין [דלעיל] ר''ע היא דלא בעי מעשה ומה''ט לא אמר ר''י הכי. ועתוי''ט:
<h3>פרק א - משנה ג</h3>
יֵשׁ מְבִיאוֹת קָרְבָּן {יט} וְנֶאֱכָל, וְיֵשׁ מְבִיאוֹת וְאֵינוֹ נֶאֱכָל, וְיֵשׁ שֶׁאֵינָן מְבִיאוֹת. אֵלּוּ מְבִיאוֹת קָרְבָּן וְנֶאֱכָל, הַמַּפֶּלֶת {כ} כְּמִין בְּהֵמָה חַיָּה וָעוֹף, דִּבְרֵי רַבִּי מֵאִיר. וַחֲכָמִים אוֹמְרִים, עַד שֶׁיְּהֵא בוֹ מִצּוּרַת הָאָדָם. הַמַּפֶּלֶת סַנְדָּל, אוֹ שִׁלְיָא, וּשְׁפִיר מְרֻקָם, וְהַיּוֹצֵא מְחֻתָּךְ, וְכֵן שִׁפְחָה שֶׁהִפִּילָה, מְבִיאָה קָרְבָּן וְנֶאֱכָל:
<b style="color: gray;">רע"ב</b> <b>כמין בהמה חיה ועוף</b>. הואיל ונאמרה בהן יצירה כאדם. ואין הלכה כר' מאיר: <b>סנדל</b>. ולד הוא, אלא שנפחתה צורתו. ולשון סנדל, שנאוי ודל. כך מצאתי. ורבותי פירשו שהיא חתיכת בשר עשויה כצורות סנדל ורגילה לבוא עם ולד {כא}: <b>שליא</b>. שאין שליא בלא ולד: <b>שפיר מרוקם</b>. עור שהולד מרוקם בו שיש בתוכו צורת אברים קטנים. ולפי שעשוי כשפופרת של ביצה קרוי שפיר: <b>וכן שפחה שהפילה</b>. דסלקא דעתך אמינא כי קאמרינן כל מצות שהאשה חייבת בה עבד חייב בה, הני מילי מצוות השוות באיש ובאשה, אבל יולדת דבנשים איתא ובאנשים ליתא אימר לא תחייב שפחה, להכי תני וכן שפחה שהפילה:
<b style="color: gray;">תוי"ט</b>
{יט} <b>יש</b> כו'. התחיל לפ' קרבן חטאת שלא ע''י חטא: {כ} <b>המפלת</b> כו'. מתני' מתפרשת יפה בדברי הר''ב בפ''ג דנדה מ''ד. ששם היא שנויה לענין טומאת לידה. וכ יל הטמאה לידה הרי זו מביאה קרבן וחטאתה נאכלת: {כא} <b>לא</b> דק דתנאי נינהו לשני הפירושים הללו במסכת נדה דף כ''ה. עתוי''ט:
<h3>פרק א - משנה ד</h3>
אֵלּוּ מְבִּיאוֹת וְאֵינוֹ נֶאֱכָל, הַמַּפֶּלֶת וְאֵין יָדוּעַ מַה הִפִּילָה, וְכֵן שְׁתֵּי נָשִׁים שֶׁהִפִּילוּ אַחַת מִמִּין פְּטוּר וְאַחַת מִמִּין חוֹבָה. אָמַר רַבִּי יוֹסֵי, אֵימָתַי, בִּזְמַן שֶׁהָלְכוּ זוֹ לְמִזְרָח וְזוֹ לְמַעֲרָב. אֲבָל אִם הָיוּ שְׁתֵּיהֶן עוֹמְדוֹת כְּאַחַת, מְבִיאוֹת קָרְבָּן וְנֶאֱכָל:
<b style="color: gray;">רע"ב</b> <b>ואין ידוע מה הפילה</b>. אם צורת אדם וחייבת, אם דגים וחגבים ופטורה. מביאה קרבן שתי תורים אחד לעולה ואחד לחטאת. על של עולה מתנה ואומרת, אם מין חובה ילדתי, תהא לחובתי, ואם לאו, תהא עולת נדבה. אבל חטאת, לא מציא לאתנויי, דאין חטאת נדבה, ומייתא בספק. ואינו נאכל, דשמא לאו בת קרבן היא, ומליקתה כנבילה בעלמא. ומשום חולין בעזרה, לא אכפת לן, דכיון דאין למזבח אלא דמה לא חשיב אכילה: <b>וכן שתי נשים שהפילו</b>. במחבוא: <b>אחת מין פטור</b>. כמין דגים וחגבים: <b>ואחת מין חובה</b>. סנדל או שליא. ואין ידוע איזו הפילה מין חובה. מביאים כל אחת שתי תורים ואינו נאכל: <b>אימתי</b>. אינו נאכל: <b>בזמן שהלכו</b>. שהביאו קניהן לכהן והלכו לדרכן ואין יכולים להתנות. אבל אם שתיהן עומדות כאחת, מביאות חטאת אחת ומתנות ביניהן, אם אני החייבת, הרי הוא שלי [וחלקך מחול לי]. ואם את החייבת, הרי הוא שלך [וחלקי מחול לך], ואותו חטאת קרב ונאכל. דדוקא חטאת שבא על חטא {כב} אין תנאי מועיל בו, דכתיב (ויקרא ד') או הודע אליו חטאתו, אבל הכא דכי קא מייתין נשים קרבן לאשתרויי באכילת קדשים הוא, מייתין ומתניין. ואין הלכה כר' יוסי:
<b style="color: gray;">תוי"ט</b>
{כב} <b>דהכי</b> שמעינן ליה לרבי יוסי במ''ה פ''ה וכן הלכה וכן נמי באשם תלוי שם במ''ד לפי שבא במקום חטאת:
<h3>פרק א - משנה ה</h3>
אֵלּוּ שֶׁאֵינָן מְבִיאוֹת, הַמַּפֶּלֶת שְׁפִיר מָלֵא מַיִם, מָלֵא דָם, מָלֵא גְנִינִים, הַמַּפֶּלֶת כְּמִין דָּגִים וַחֲגָבִים שְׁקָצִים וּרְמָשִׂים {כג}, הַמַּפֶּלֶת יוֹם אַרְבָּעִים, וְיוֹצֵא דֹפֶן. רַבִּי שִׁמְעוֹן מְחַיֵּב בְּיוֹצֵא דֹפֶן:
<b style="color: gray;">רע"ב</b> <b>גנינים</b>. גוונים. ואני שמעתי כמין תולעים: <b>המפלת יום ארבעים</b>. דעד שיעברו ארבעים יום להריונה הוי מיא בעלמא: <b>ר' שמעון מחייב ביוצא דופן</b>. דכתיב (שם י''ב) ואם נקבה תלד, והוה ליה למכתב ואם נקבה היא, אלא ריבה לה לידה אחרת, ומאי היא, יוצא דופן. ותנא קמא סבר, אמר קרא (שם) אשה כי תזריע וילדה, עד שתלד ממקום שמזרעת:
<b style="color: gray;">תוי"ט</b>
{כג} <b>דגים</b> כו'. דהא במ''ג פ''ג דנדה אם יש עמהן דם טמאה. לאו משום לידה אלא משום נדה:
<h3>פרק א - משנה ו</h3>
הַמַּפֶּלֶת אוֹר לִשְׁמוֹנִים וְאֶחָד, בֵּית שַׁמַּאי פּוֹטְרִין מִן הַקָּרְבָּן, וּבֵית הִלֵּל מְחַיְּבִים. אָמְרוּ בֵית הִלֵּל לְבֵית שַׁמַּאי, מַאי שְׁנָא אוֹר לִשְׁמוֹנִים וְאֶחָד מִיוֹם שְׁמוֹנִים וְאֶחָד אִם שָׁוֶה לוֹ לַטֻּמְאָה, לֹא יִשְׁוֶה לוֹ לַקָּרְבָּן. אָמְרוּ לָהֶם בֵּית שַׁמַּאי, לֹא, אִם אֲמַרְתֶּם בַּמַּפֶּלֶת יוֹם שְׁמוֹנִים וְאֶחָד, שֶׁכֵּן יָצְאָה בְּשָׁעָה שֶׁהִיא רְאוּיָה לְהָבִיא בָהּ קָרְבָּן, תֹּאמְרוּ בַמַּפֶּלֶת אוֹר לִשְׁמוֹנִים וְאֶחָד, שֶׁלֹּא יָצְאָה בְשָׁעָה שֶׁהִיא רְאוּיָה לְהָבִיא בָּהּ קָרְבָּן. אָמְרוּ לָהֶן בֵּית הִלֵּל, וַהֲרֵי הַמַּפֶּלֶת יוֹם שְׁמוֹנִים וְאֶחָד שֶׁחָל לִהְיוֹת בַּשַּׁבָּת תּוֹכִיחַ, שֶׁלֹּא יָצְאָה בְשָּׁעָה שֶׁהִיא רְאוּיָה לְהָבִיא בָהּ קָרְבָּן וְחַיֶּבֶת בַקָּרְבָּן. אָמְרוּ לָהֶם בֵּית שַׁמַּאי, לֹא, אִם אֲמַרְתֶּם בַּמַּפֶּלֶת יוֹם שְׁמוֹנִים וְאֶחָד שֶׁחָל לִהְיוֹת בַּשַּׁבָּת, שֶׁאַף עַל פִּי שֶׁאֵינוֹ רָאוּי לְקָרְבַּן יָחִיד, רָאוּי לְקָרְבַּן צִבּוּר, תֹּאמְרוּ בַמַּפֶּלֶת אוֹר לִשְׁמוֹנִים וְאֶחָד, שֶׁאֵין הַלַּיְלָה רָאוּי לֹא לְקָרְבַּן יָחִיד וְלֹא לְקָרְבַּן צִבּוּר. הַדָּמִים אֵינָן מוֹכִיחִין, שֶׁהַמַּפֶלֶת בְּתוֹךְ מְלֹאת, דָּמֶיהָ טְמֵאִין, וּפְטוּרָה מִן הַקָּרְבָּן:
<b style="color: gray;">רע"ב</b> <b>המפלת לאור שמונים ואחד</b>. שילדה נקבה, וליל שמונים ואחד שהיתה ראויה למחר להביא כפרתה הפילה: <b>בית שמאי פוטרים מן הקרבן</b>. מלידה שניה. אע''ג דלאחר מלאת הוא {כד}, הואיל ולילה היא ולא יצתה שעה ראויה לקרבן, דלילה מחוסר זמן קרבן היא, דכתיב (ויקרא ז') ביום צוותו, הלכך לענין קרבן כתוך מלאת דמי: <b>מאי שנא אור לשמונים ואחד מיום שמונים ואחד</b>. דודאי חייבת קרבן על הנפל שהפילה לדברי הכל הואיל ואחר מלאת הפילה: <b>אם שוה לו לטומאה</b>. שהרי אתם מודים שבשקיעת החמה של יום שמונים כלו ימי טוהר שלה ואם ראתה בליל שמונים ואחד טמאה: <b>הדמים אינם מוכיחים</b>. והדם שאתם אומרים אם שוה לו לטומאה, אינו ראיה, שהרי המפלת תוך מלאת דמה טמא מפני הלידה {כה}, ואינה חייבת קרבן שני לפי שכל שבא בתוך מלאת נחשב כאילו בא עם הולד הראשון ובהא מודו בית הלל:
<b style="color: gray;">תוי"ט</b>
{כד} <b>דחייב</b> בקרבן שני כמ''ש בפי' הר''ב במתני דלקמן: {כה} <b>לפי</b> שהוא דם לידה לא דם טוהר. הר''מ:
<h3>פרק א - משנה ז</h3>
הָאִשָּׁה שֶׁיֵּשׁ עָלֶיהָ סְפֵק חֲמִשָּׁה זִיבוֹת וּסְפֵק חֲמִשָּׁה לֵידוֹת, מְבִיאָה קָרְבָּן אֶחָד, וְאוֹכֶלֶת בַּזְּבָחִים, וְאֵין הַשְּׁאָר עָלֶיהָ חוֹבָה. חָמֵשׁ לֵידוֹת וַדָּאוֹת, חָמֵשׁ זִיבוֹת וַדָּאוֹת, מְבִיאָה קָרְבָּן אֶחָד, וְאוֹכֶלֶת בַּזְּבָּחִים, וְהַשְּׁאָר עָלֶיהָ חוֹבָה. מַעֲשֶׂה שֶׁעָמְדוּ קִנִּים בִּירוּשָׁלַיִם בְּדִינְרֵי זָהָב. אָמַר רַבָּן שִׁמְעוֹן בֶּן גַּמְלִיאֵל, הַמָּעוֹן הַזֶּה, לֹא אָלִין הַלַּיְלָה, עַד שֶׁיִּהְיוּ בְדִינָרִין {כז}. נִכְנַס לְבֵית דִּין וְלִמֵּד, הָאִשָּׁה שֶׁיֵּשׁ עָלֶיהָ חָמֵשׁ לֵידוֹת וַדָּאוֹת, חָמֵשׁ זִיבוֹת וַדָּאוֹת, מְבִיאָה קָרְבָּן אֶחָד, וְאוֹכֶלֶת בַּזְּבָחִים, וְאֵין הַשְּׁאָר עָלֶיהָ חוֹבָה. וְעָמְדוּ קִנִּים בּוֹ בַיּוֹם בְּרִבְעָתָיִם:
<b style="color: gray;">רע"ב</b> <b>חמשה ספיקי זיבות</b>. ספק זיבה הוי כגון טועה שראתה שלשה ימים ואינה יודעת אם בימי נדתה אם בימי זיבתה, מביאה קרבן ואינו נאכל. וספק לידה הוי כגון הפילה ואינה יודעת מה הפילה. ואם יש עליה חמשה ספיקות של זיבה או חמשה ספיקות של לידה: <b>מביאה קרבן אחד</b>. חטאת העוף הבא על הספק: <b>ואוכלת בזבחים</b>. שהרי הקרבן הזה לטהרה בא, הרי הוא כטבילה, שאם נטמאת האשה כמה טומאות טבילה אחת עולה לכולם, אף קרבן זה כן: <b>ואין השאר עליה חובה</b>. לא הצריכוה חכמים להביאן, שאף האחת בקושי התירו להקריב ספק מליקת חולין למזבח, אלא שאם לא כן אין לה תקנה ליטהר בקדשים: חמש לידות ודאות, או חמש זיבות ודאות, מביאה קרבן אחד ואוכלת בזבחים. כדפרישנא: <b>והשאר עליה חובה</b>. דתניא, יכול תביא על הלידה שלפני מלאת ועל הלידה שלאחר מלאת קרבן אחד לשניהם, תלמוד לומר (ויקרא י''ב) זאת תורת היולדת {כו}: <b>קינין</b>. שתי קינין. דהיינו ארבע תורין: <b>בדיני זהב</b>. בשני [דינרי] זהובים, דינר זהב לכל קן: <b>המעון הזה</b>. שבועה היא: <b>נכנס לבית דין ולימד כו'</b>. אע''פ שהיקל בשל תורה. ולימד דבר שאינו כהלכה, משום עת לעשות לה' עשה כן. שאלמלא כן לא ימצאו, וימנעו העניות מלהביא אפילו אחד ויאכלו קדשים בטומאת הגוף: <b>ברבעתים</b>. שני קינין בשני רבעי דינר כסף. ודינר זהב הוא עשרים וחמש דינרי כסף:
<b style="color: gray;">תוי"ט</b>
{כו} <b>משמע</b> על לידה אחת מביאה דהיינו עכא''וא. רש''י. ודאינה מביאה על כל לידה ולידה דתוך מלאת עיין בפי' הר''ב פ''ב מ''ד: {כז} <b>בדינרין</b>. דינרין של כסף. דינרי. של זהב. ערוך:
<h2>פרק ב</h2>
<h3>פרק ב - משנה א</h3>
אַרְבָּעָה {א} מְחֻסְּרֵי כִפּוּרִים. וְאַרְבָּעָה {ב} מְבִיאִין עַל הַזָּדוֹן כִּשְׁגָגָה. אֵלּוּ הֵן מְחֻסְּרֵי כִפוּרִים. הַזָּב, וְהַזָּבָה, וְהַיּוֹלֶדֶת, וְהַמְּצוֹרָע. רַבִּי אֱלִיעֶזֶר בֶּן יַעֲקֹב אוֹמֵר, גֵּר מְחֻסַּר כַּפָּרָה, עַד שֶׁיִּזָרֵק עָלָיו הַדָּם. וְנָזִיר, לְיֵינוֹ וְתִגְלַחְתּוֹ וְטֻמְאָתוֹ:
<b style="color: gray;">רע"ב</b> <b>ארבעה מחוסרי כפרה</b>. שמביאין כפרה ולא על חטא אלא לאכול בקדשים: <b>והמצורע</b>. והא דלא חשיב נמי והמצורעת כי היכי דחשיב זב וזבה, לפי שזב וזבה עיקר טומאתן חלוקה, שזב מטמא בראיות ואפילו ראה שלש ראיות ביום אחד, טמא ומביא קרבן, וזבה אינה מביאה קרבן עד שתראה בשלשה ימים זה אחר זה, הלכך חשבינהו לתרתי, אבל מצורע ומצורעת אין עיקר {ג} טומאתן חלוקה, דשניהם שיעור טומאתן בכגריס: <b>גר מחוסר כפרה</b>. ותנא קמא סבר, גר כיון שמל וטבל {ד} מותר לאכול בקדשים, ואין קרבן מעכבו אלא מלבוא בקהל, הלכך לא חשיב ליה בכלל מחוסרי כפרה: <b>עד שיזרק עליו הדם</b>. אם הביא קרבן בהמה. ואם עולת העוף הביא {ה}, עד שיתמצה דמו על קיר המזבח: <b>ונזיר ליינו ולתגלחתו</b>. קרבן נזיר מתיר לו לשתות יין ולתגלחת ולהטמא למתים, שאע''פ ששלמו ימי נזרו אינו מותר ביין ובתגלחת ולהטמא למתים עד שיביא קרבן. ות''ק לא חשיב נזיר, דלא תני אלא הנך דלאשתרויי בקדשים, ונזיר דמייתי קרבן, לאשתרויי ביין דחולין הוא:
<b style="color: gray;">תוי"ט</b>
{א} <b>ד'</b> מנינא לאפוקי מדראב''י: {ב} <b>וד'</b>. מנינא לאפוקי מדר''ש דתני רש''א שבוע' הפקדון לא ניתן זדונה לכפרה. גמ': {ג} <b>דאילו</b> בשאר דברים חלוקים הם כדתנן ספ''ג דסוטה. גמ': {ד} <b>דגר</b> צריך טילה וטבילה וקרבן וכולהו ילפי' להו מקראי בגמ': {ה} <b>ובגמ'</b> יליף לי' דגם בעוף סגי לי' והיינו שתי פרידות ושתיהן עולות:
<h3>פרק ב - משנה ב</h3>
אֵלּוּ מְבִיאִין עַל הַזָּדוֹן כִּשְׁגָגָה, הַבָּא עַל הַשִּׁפְחָה, וְנָזִיר שֶׁנִּטְמָא, וְעַל שְׁבוּעַת הָעֵדוּת, וְעַל שְׁבּוּעַת הַפִּקָּדוֹן:
<b style="color: gray;">רע"ב</b> <b>הבא על שפחה חרופה</b>. דאמר קרא (ויקרא י''ט) וכפר עליו הכהן באיל האשם [לפני ה'] על חטאתו, והדר כתיב (שם) ונסלח לו מחטאתו אשר חטא, לרבות מזיד כשוגג {ו}: <b>ונזיר שנטמא</b>. דכתיב (במדבר ו') וכי ימות מת עליו בפתע פתאום, פתע, זה שוגג וכן הוא אומר (שם ל''''ה) ואם בפתע בלא איבה. פתאום, זה מזיד, וכן הוא אומר (משלי כ''ז) פתאים עברו ונענשו, והיינו מזיד, דאין עונש אלא על המזיד {ז}: <b>ועל שבועת העדות</b>. קרבן עולה ויורד האמור בשבועת העדות, חייב הכתוב על מזיד כשוגג, דבכולן נאמר ונעלם וכאן לא נאמר ונעלם: <b>ועל שבועת הפקדון</b>. אשם האמור בשבועת הפקדון חייב בו מזיד כשוגג, דיליף תחטא תחטא לגזירה שוה משבועת העדות {ח}:
<b style="color: gray;">תוי"ט</b>
{ו} <b>גמ'</b> והא קרא כי כתיב במזיד כתיב [דכתיב בקורת תהי'. והיינו מלקו' ואין מלקו' אלא במזיד ועלי' קאמר והביא את אשמו] אלא אימא לעשות שוגג כמזיד: {ז} <b>כלומר</b> כדאמרי' בעלמא אין עונשין אא''כ מזהירין. דהיינו עונש ב''ד של מטה. דודאי דאף על השוגג מתיסר ביסורין מב''ד של מעלה דהא צריך חטאת לכפרה. ועל לא הודע אשם תלוי שתולה ומגין מן היסורים ובגמ' מביא קראי דפתאום משמע נמי שוגג ואונס ופריך לכתוב פתאום דמשמע כלהו ולא לכתוב פתע. ומשני דה''א דהכא משמעותו דוקא שוגג ולא מזיד מידי דהוה אכל התורה דאין קרבן אמזיד להכי כתב פתע דשוגג הוא לגלויי דפתאום אונס ומזיד הוא: {ח} <b>ותימה</b> דבר''פ שבועת הפקדון פי' הר''ב מדלא כתיב בה ונעלם וכ''ה בגמרא דשבועות לדהדיא. ועתוי''ט. שהאריך:
<h3>פרק ב - משנה ג</h3>
חֲמִשָּׁה {ט} מְבִיאִין קָרְבָּן אֶחָד עַל עֲבֵרוֹת הַרְבֵּה. וַחֲמִשָּׁה {י} מְבִיאִים קָרְבָּן עוֹלֶה וְיוֹרֵד. אֵלּוּ מְבִיאִין קָרְבָּן אֶחָד עַל עֲבֵרוֹת הַרְבֵּה, הַבָּא עַל הַשִּׁפְחָה בִּיאוֹת הַרְבֵּה, וְנָזִיר שֶׁנִּטְמָא טֻמְאוֹת הַרְבֵּה, וְהַמְקַנֵּא לְאִשְׁתּוֹ עַל יְדֵי אֲנָשִׁים הַרְבֵּה {יד}, וּמְצוֹרָע שֶׁנִּתְנַגַּע נְגָעִים הַרְבֵּה. הֵבִיא צִפֳּרָיו {טז} וְנִתְנַגַּע, לֹא עָלוּ לוֹ, עַד שֶׁיָּבִיא אֶת חַטָּאתוֹ. רַבִּי יְהוּדָה אוֹמֵר, עַד שֶׁיָּבִיא אֶת אֲשָׁמוֹ:
<b style="color: gray;">רע"ב</b> <b>הבא על שפחה חרופה ביאות הרבה</b>. דכתיב (ויקרא י''ט) וכפר עליו הכהן באיל האשם וגו' על חטאתו אשר חטא, והוה מצי למכתב על חטאתו ולשתוק, מאי אשר חטא, לרבות חטאים הרבה. והני מילי כשבא ביאות הרבה על שפחה אחת {יא}, אבל בא על שפחות הרבה ואפילו בהעלם אחד, חייב על כל שפחה ושפחה, דכתיב והיא שפחה, לחייב על כל שפחה ושפחה: <b>ונזיר שנטמא טומאות הרבה</b>. כשנטמא בתוך שבעת ימי טומאתו לא צריכא למימר דאינו מביא אלא קרבן אחד, דטומאה אריכתא היא, כי צריכא לנטמא ביום השביעי שהוא יום תגלחתו. וסבר האי תנא דקרא דכתיב (במדבר ו') וקדש את ראשו ביום ההוא, ביום שביעי שהוא יום תגלחתו קאמר, שנזירות טהרה חלה עליו באותו יום, והשתא סלקא דעתך אמינא כי נטמא תרי זימני בשביעי {יב} הוו להו טומאות הרבה, דהא התחילה נזירות דטהרה, וליחייב שתי קרבנות, קמשמע לן דלענין קרבן לא מיחייב אלא חד {יג}, דלא אתא זה לשעה הראויה לקרבן, דאע''ג דנזירות טהרה אתחלה לה מיום השביעי, שעה הראויה לקרבן אינה אלא מיום השמיני: <b>המקנא לאשתו ע''י אנשים הרבה</b>. דכתיב (שם ה') זאת תורת הקנאות תורה אחת לקנאות הרבה: <b>ומצורע שנתנגע נגעים הרבה</b>. כגון שנתנגע ונתרפא נתנגע ונתרפא פעמים הרבה, אינו מביא אלא קרבן אחד על כולם, דכתיב (ויקרא י,, ד) זאת תהיה תורת המצורע, תורה אחת למצורע פעמים הרבה {טו}: <b>הביא צפורים ונתנגע</b>. בגמרא מפרש דהכי קתני, לא עלו צפורים להקבע בעניות ובעשירות. שאם היה עני בשעת [הבאת] צפורים והעשיר קודם שיביא חטאתו, צריך להביא קרבן עשיר. ואם היה עשיר והעני מביא קרבן דלות עד שיביא חטאתו. דבתר חטאת אזלינן בין בעניות בין בעשירות, דכתיב (שם) אשר לא תשיג ידו בטהרתו, כשלא תשיג ידו בשעת טהרתו יביא בדלות ואע''פ שהעשיר אחר כן, והאי טהרתו היינו חטאת שהוא כפרתו: <b>עד שיביא אשמו</b>. דבטהרתו, אשמו משמע, שנותן מדמו על בהונותיו ומכשירו לאכול בקדשים. ואין הלכה כרבי יהודה {יז}:
<b style="color: gray;">תוי"ט</b>
{ט} <b>חמשה</b>. מנינא לאפוקי רבי דסבר וקדש את ראשו ביום ההוא ביום השמיני. ונזיר שנטמא בשביעי טומאה אריכתא הוא כאלו נטמא בתוך השבעה: {י} <b>וחמשה</b>. מנינא לאפוקי. מדר''א דאמר נשיא מביא שעיר בטומאת מקדש וקדשיו. ועתוי''ט: {יא} <b>בזדון</b> או בשוגג ובידיע' בנתיים דאל''ה אפי' בשאר איסורים אינו חייב אלא א' כדלק' פ''ג מ''ב: {יב} <b>פי'</b> לאחר שגלח וטבל ליחייב שתי קרבנו'. שכיון שלא הביא קרבנותיו והוא כבר נטהר ראוי לכשיחזיר ויתטמא שיביא קרבן על כל טומאה וטומאה דטומאה אחריתי היא. הואיל וטבל בו ביום: {יג} <b>וחד</b> מיהא חייב משום טומאה זו. רש''י בנזיר. ואין נראה כן מדבריו במכילתין ריש פרק קמא אבל כשנטמא טומאות הרבה ביום השמיני. שהוא ראוי להביא קרבנותיו חייב קרבן על כל טומאה וטומאה. כל זמן שלא הביא קרבנותיו: {יד} <b>המקנא</b> כו'. מביא מנחת שעורים אחת לכולן כשהוא משקה. רש''י: {טו} <b>ואיכא</b> למידק אי הכי נמי כשהיה ראוי להביא קרבנותיו אי מחייב קרבן על כל נגע ונגע כמו בנזיר ונראה דשוין הן. ועתוי''ט: {טז} <b>צפוריו</b>. אותן שתי צפורים חיות אחת לשחיטה ואחת לשילוח. ולאו קרבן ננהו. רש''י: {יז} <b>וכן</b> כתב הר''מ ותימא דבפרק י''ד דנגעים משנה י''א פסקו כר' יהודה כו' ובנוסח ארץ ישראל הוגה בכאן והנראה לי שהלכה כר' יהודה. ועתוי''ט:
<h3>פרק ב - משנה ד</h3>
הָאִשָּׁה שֶׁיָּלְדָה וְלָדוֹת הַרְבֵּה. הִפִּילָה בְּתוֹךְ שְׁמוֹנִים נְקֵבָה וְחָזְרָה וְהִפִּילָה בְּתוֹךְ שְׁמוֹנִים נְקֵבָה. וְהַמַּפֶּלֶת תְּאֹמִים. רַבִּי יְהוּדָה אוֹמֵר, מְבִיאָה עַל הָרִאשׁוֹן וְאֵינָהּ מְבִיאָה עַל הַשֵּׁנִי. מְבִיאָה עַל הַשְּׁלִישִׁי וְאֵינָהּ מְבִיאָה עַל הָרְבִיעִי. אֵלּוּ מְבִיאִין קָרְבָּן עוֹלֶה וְיוֹרֵד, עַל שְׁמִיעַת הַקּוֹל, וְעַל בִּטּוּי שְׂפָתַיִם, וְעַל טֻמְאַת מִקְדָּשׁ וְקָדָשָׁיו, וְהַיּוֹלֶדֶת, וְהַמְּצוֹרָע. וּמַה בֵּין הַשִּׁפְחָה לְבֵין כָּל הָעֲרָיוֹת, שֶׁלֹּא שָׁוְתָה לָהֶן לֹא בָעֹנֶשׁ וְלֹא בַקָּרְבָּן. שֶׁכָּל הָעֲרָיוֹת בַּחַטָּאת, וְהַשִּׁפְחָה בָּאָשָׁם. (כָּל הָעֲרָיוֹת בַּנְּקֵבָה {כ}, וְשִׁפְחָה בַזָּכָר). כָּל הָעֲרָיוֹת אֶחָד הָאִישׁ וְאֶחָד הָאִשָּׁה שָׁוִין בַּמַּכּוֹת וּבַקָּרְבָּן, וּבַשִּׁפְחָה לֹא הִשְׁוָה אֶת הָאִישׁ לָאִשָּׁה בַּמַּכּוֹת, וְלֹא אֶת הָאִשָּׁה לָאִישׁ בַּקָּרְבָּן {כא}. כָּל הָעֲרָיוֹת עָשָׂה בָהֶן אֶת הַמְעָרֶה כַּגּוֹמֵר, וְחַיָּב עַל כָּל בִּיאָה וּבִיאָה. זֶה חֹמֶר הֶחְמִיר בַּשִּׁפְחָה שֶׁעָשָׂה בָהּ אֶת הַמֵּזִיד כַּשּׁוֹגֵג:
<b style="color: gray;">רע"ב</b> <b>האשה שילדה ולד</b>. ות הרבה. וקאזיל ומפרש כיצד, כגון הפילה בתוך שמונים של נקבה, שטבלה לאחר שבועיים דטומאה ושמשה ונתעברה, והפילה נקבה לאחר ארבעים של יצירה, דהיינו חמשים וארבע ללידה הראשונה, וחזרה והפילה לסוף חמשים וארבע של זו. ולהכי נקט נקבה, דבזכרים ליכא למימר הכי {יח}, דאי הפילה בתוך ארבעים דזכר, האי שני מיא בעלמא הוא, דאין הולד נוצר עד ארבעים יום: <b>והמפלת תאומים</b>. אפילו זכרים. כגון נתעברה שלשה, והפילה אחד לאחר ארבעים, והשני נשתהה ויצא תוך ימי טוהר הראשון, ושלישי בתוך ימי טוהר דשני. כל אלו אין מביאות אלא קרבן אחד, דכתיב (ויקרא י''ב) זאת תורת היולדת, מלמד שמביאה קרבן אחד על ולדות הרבה. יכול על הלידה שלפני מלאת ושל אחר מלאת נמי אינה מביאה אלא קרבן אחד, תלמוד לומר זאת: <b>רבי יהודה אומר מביאה על הראשון ואינה מביאה על השני</b>. ר' יהודה פליג בין אולדות בין אתאומים, ואומר מביאה על הולד הראשון, ולא על השני שנולד בתוך מלאת של ראשון. ומביאה על השלישי, משום דהוא לא נולד תוך מלאת, דלא חשבינן מלאת לשני, דכמאן דליתיה דמי הואיל ונולד תוך מלאת של ראשון, ושלישי הוי תחילת לידה. ואינה מביאה על הרביעי, הואיל ונולד תוך מלאת דשלישי, אבל שלישי לא נולד תוך מלאת דראשון דהא עברו ימי טומאתו דראשון {יט}. וגבי תאומים נמי פליג ר' יהודה. ואע''ג דעיבורן כאחת, לא אמרינן חדא לידה אריכתא היא ואית ליה מלאת נמי לשני, ושלישי לאו בר קרבן הוא, אלא אם נולד שלישי לאחר מלאת דראשון סבר רבי יהודה דמביאה קרבן על השלישי, ועל מלאת דשני לא אכפת לן דכמאן דליתיה דמי. וכי קאמר ר' יהודה ולד שני כמאן דליתיה דמי, לענין קרבן הואיל ובתוך זמנו של קרבן ראשון נולד, אבל לענין טומאה מודה דימי טומאה אית לה [וכל זמן שהיא מפלת זכר יושבת עליו שבעת ימי טומאה ושלשים ושלש דדם טוהר], וכל זמן שהיא מפלת נקבה יושבת עליה שבועים דטומאה וששים ושש דדם טוהר. ואין הלכה כרבי יהודה: <b>עולה ויורד</b>. עולה לעשיר, ויורד לעני. שאם הוא עשיר מביא כשבה או שעירה, ואם עני תורים ובני יונה, ובדלי דלות עשירית האיפה סולת: <b>שמיעת הקול</b>. ושמעה קול אלה, וטומאת מקדש וקדשיו בשוגג, ושבועת ביטוי, שלשתן כתובים בהדיא בפרשת ויקרא שמביאין בדלות ובדלי דלות: <b>והיולד</b>. ת. בעשירות, כבש לעולה ובן יונה או תור לחטאת. בדלות, שתי תורים דהיינו פרידה דעוף תחת כבש. ודלי דלות לא נאמר ביולדת. וכן מצורע, בעשירות שני כבשים, בדלות שתי תורים תחת שני כבשים, ודלי דלות אין בו: <b>שוין במכות ובקרבן</b>. אם מזידין שניהם לוקין, כדקיימא לן איש או אשה כי יעשו מכל חטאת האדם (במדבר ח'), השוה הכתוב אשה לאיש לכל עונשין שבתורה. ואם שוגגין שניהם מביאים קרבן, דבתרווייהו כתיב כרת במזיד, דכתיב (ויקרא י''ח) ונכרתו הנפשות העושות, וכל שזדונו כרת שגגתו חטאת: <b>ובשפחה לא השוה</b>. שהאשה לוקה כדכתיב (שם י''ט) בקורת תהיה, היא במלקות והוא בקרבן איל אשם. ולשון בקורת, בקריאה, לפי שקורין על הלוקה אם לא תשמור לעשות והפלה ה' וגו'. אי נמי, בקורת לשון בקור, שבית דין מבקרים ואומדים את הלוקה כמה מכות יכול לקבל: <b>עשה בהן המערה</b>. המכניס עטרה בלבד: <b>כגומר ביאתו</b>. וחייב על שלא כדרכה כמו כדרכה, דמשכבי אשה כתיב. ובשפחה אינו חייב אלא על גמר ביאה כדרכה, דשכבת זרע כתיב בה {כב}, שראויה להזריע: <b>וכל העריות חייב על כל ביאה וביאה</b>. ובשפחה אמרן לעיל בפירקין [דף ט'] שמביא קרבן אחד על ביאות הרבה: <b>שעשה בה את המזיד כשוגג</b>. אם שניהן מזידין או הוא שוגג והיא מזידה, היא במלקות והוא בקרבן. אבל אם היא שוגגת, בין שהוא שוגג בין שהוא מזיד, שניהן פטורים, דכתיב בקורת תהיה, והדר והביא את אשמו. בזמן שהאשה לוקה איש מביא קרבן, אין האשה לוקה, אין האיש מביא קרבן:
<b style="color: gray;">תוי"ט</b>
{יח} <b>וכן</b> כתב הר''מ דאטו ברשיעי עסקינן: {יט} <b>ר''ל</b> מה שאמו טמאה למקדש וקדשיו. הר''מ: {כ} <b>בנקבה</b>. כל חטאת יחיד נקבה היא דהיינו כשבה או שעירה. רש''י: {כא} <b>ולא</b> כו'. אימא הוא מעטיה קרא [ממלקות דכתיב תהיה] אבל היא תלקי ותייתי קרבנן. והביא את אשמו לה' כתיב גמ': {כב} <b>והא</b> דכתיב לזרע באשת איש וכן בסוטה. מתרץ בגמ' דא''א פרט למשמש באבר מת א''נ משמש מתה סד''א לאחר מיתה נמי איקרי שארו ולחייב קמ''ל. דסוטה פרט לשקינא לה בנשיקה א''נ דרך אברים סד''א בקפידא דבעל תלה רחמנא והא קפיד קמ''ל:
<h3>פרק ב - משנה ה</h3>
אֵיזוֹ הִיא שִׁפְחָה, כֹּל שֶׁחֶצְיָהּ שִׁפְחָה וְחֶצְיָהּ בַּת חוֹרִין, שֶׁנֶּאֱמַר (ויקרא יט), וְהָפְדֵּה לֹא נִפְדָּתָה, דִּבְרֵי רַבִּי עֲקִיבָא. רַבִּי יִשְׁמָעֵאל אוֹמֵר, זוֹ הִיא שִׁפְחָה וַדָּאִית {כד}. רַבִּי אֶלְעָזָר בֶּן עֲזַרְיָה אוֹמֵר, כָּל הָעֲרָיוֹת מְפוֹרָשׁוֹת, וּמַה שִּׁיּוּר, אֵין לָנוּ אֶלָּא שֶׁחֶצְיָהּ שִׁפְחָה וְחֶצְיָהּ בַּת חוֹרִין:
<b style="color: gray;">רע"ב</b> <b>חציה שפחה וחציה בת חורין</b>. המאורסת לעבד עברי, שהוא מותר בשפחה ומותר בבת חורין. אבל לא לעבד כנעני, שהרי הוא אסור בה מפני צד חירות שבה. ואילו לא היתה חציה שפחה היו הקידושין תופסין בה, ושניהן נהרגין, אבל עכשיו קידושין תופסין בה קצת מפני צד חירות שבה, ואין תופסין בה לגמרי מפני צד עבדות שבה, והיינו דכתיב (ויקרא י''ט) לא יומתו כי לא חופשה, הא חופשה חייבים {כג}: <b>והפדה לא נפדתה</b>. משמע פדויה קצת ואינה פדויה לגמרי: <b>זו היא שפחה ודאית</b>. כלומר שפחה גמורה. והאי דכתיב והפדה לא נפדתה, דברה תורה כלשון בני אדם: <b>כל העריות מפורשות</b>. שהן בנות חורין ושיור אין לנו, וזו ודאי משונה היא חציה שפחה וחציה בת חורין. ור' אלעזר בן עזריה היינו ר' עקיבא, אלא דאמר ליה לרבי ישמעאל אנא בעלמא כוותך סבירא לי דדברה תורה כלשון בני אדם, מיהו הכא שאני, מדכתיב כי לא חופשה, והפדה לא נפדתה למה לי. שמע מינה לחציה שפחה וחציה בת חורין. והלכה כר' עקיבא:
<b style="color: gray;">תוי"ט</b>
{כג} <b>ואי</b> אפשר לומר שבועל שפחה משוחררת פנויה שיומת [לפי שהיא פנויה כשאר הנשים] אלא לפי שהיא מקודשת ויש בה צד עבדות. שאלו נגמר פדיונה היתה אשת איש ונהרגים שניהם. הר''מ: {כד} <b>ודאית</b>. ומאורסת לע''ע. דכתיב כי לא חופשה מכלל דהוא חופש. גמ':
<h3>פרק ב - משנה ו</h3>
כָּל הָעֲרָיוֹת, אֶחָד גָּדוֹל וְאֶחָד קָטָן, הַקָּטָן פָּטוּר. אֶחָד עֵר וְאֶחָד יָשֵׁן, הַיָּשֵׁן פָּטוּר. אֶחָד שׁוֹגֵג וְאֶחָד מֵזִיד, הַשּׁוֹגֵג בְּחַטָּאת וְהַמֵּזִיד בְּהִכָּרֵת:
<b style="color: gray;">רע"ב</b> <b>כל העריות</b>. אם האחד גדול, האיש או האשה, והאחר קטן, הקטן פטור וגדול חייב. ובשפחה אינו כן, דאם האחד קטן, גדול נמי פטור, דהא אתקוש להדדי, בקורת תהיה והביא את אשמו, בזמן שהיא לוקה הוא מביא קרבן, אין האשה לוקה אין האיש מביא קרבן: <b>אחד ער ואחד ישן ישן פטור</b>. וער חייב. ובשפחה חרופה ער נמי פטור, דהא איתקוש להדדי כדאמרן: <b>שוגג בחטאת ומזיד בהכרת</b>. ושפחה חרופה, אם הוא מזיד והיא שוגגת, שניהן פטורין, דהואיל ואין האשה לוקה אין האיש מביא אשם. ואם הוא שוגג {כה} והיא מזידה, היא לוקה והוא באשם:
<b style="color: gray;">תוי"ט</b>
{כה} <b>וכ''ש</b> אם הוא מזיד דהא קרא כי כתיב במזיד כתיב כמ''ש במ''ב:
<h2>פרק ג</h2>
<h3>פרק ג - משנה א</h3>
אָמְרוּ לוֹ אָכַלְתָּ חֵלֶב, מֵבִיא חַטָּאת. עֵד אוֹמֵר אָכַל וְעֵד אוֹמֵר לֹא אָכַל {ג}, אִשָּׁה אוֹמֶרֶת אָכַל וְאִשָּׁה אוֹמֶרֶת לֹא אָכַל, מֵבִיא אָשָׁם תָּלוּי. עֵד אוֹמֵר אָכַל וְהוּא אוֹמֵר לֹא אָכַלְתִּי, פָּטוּר {ד}. שְׁנַיִם אומְרִים אָכַל וְהוּא אוֹמֵר לֹא אָכַלְתִּי, רַבִּי מֵאִיר מְחַיֵּב {ה}. אָמַר רַבִּי מֵאִיר, אִם הֱבִיאוּהוּ שְׁנַיִם לְמִיתָה חֲמוּרָה, לֹא יְבִיאוּהוּ. לְקָרְבָּן הַקַּל. אָמְרוּ לוֹ, מָה {ו} אִם יִרְצֶה לוֹמַר מֵזִיד הָיִיתִי:
<b style="color: gray;">רע"ב</b> <b>אמרו לו</b>. אפילו אחד {א} אומר לו אכלת חלב והוא שותק ואינו מכחישו {ב}: <b>מביא חטאת</b>. על פיו: <b>שנים אומרים לו אכלת חלב</b>. ואפילו מאה. והוא מכחישם ואומר ברי לי שלא אכלתי, אינו מביא קרבן על פיהם, דכתיב (ויקרא ד,) או הודע אליו חטאתו, ולא שיודיעוהו אחרים: <b>רבי מאיר מחייב</b>. ואין הלכה כר' מאיר: <b>אם הביאוהו שנים כו'</b>. כגון אם העידו עליו שהרג את הנפש: <b>אם ירצה לומר מזיד הייתי</b>. אם היה רוצה לפטור עצמו בשקר היה יכול לומר מזיד הייתי, ומזיד פטור מקרבן:
<b style="color: gray;">תוי"ט</b>
{א} <b>כדתנן</b> רפ''י דיבמות. האשה כו' ובאו ואמרו כו' דקי''ל אפי' בחד. גמ': {ב} <b>דת''ר</b> או הודע אליו חטאתו. ולא שיודיעוהו אחרים. יכול אפי' אינו מכחישן ת''ל או הודע אליו מ''מ במאי עסקינן אילימא בתרין. תרין ואין מכחישן קרא בעי אלא לאו בחד וקתני כי אין מכחישן מהימן ש''מ גמ'. וכ' התוס' דהא דאי מכחישו לא מהימן ''העד ע''כ ר''ל דאומר איני יודע דאי אומר בהדי' לא אכלתי פשיטא דפטור דע''א אינו קם אלא לשבועה: {ג} <b>לא</b> כו'. צ''ל דמיירי שהעידו שנים בבת אחת דאי בזא''ז הא כל מקום שהאמינה תורה ע''א הרי כאן שני' כו': {ד} <b>פטור</b>. וה''ה אם אמר א''י כמו שפירשנו. תוס': {ה} <b>מחייב</b>. וא''ת האיך מחייב והאמר לא אכלתי. ובעל כרחיה לא יביא חטאת. כדאמרינן חייבי חטאת אין ממשכנין אותן. וי''ל דהתם מיירי כשאמר דלא ניחא לי' בכפר'. אבל האי ניחא לי' בכפרה אלא שהוא סבור להיות פטור ממשכנין אותו. תוס': {ו} <b>מה</b> כו'. השתא נמי מה שאמר לא אכלתי. כך ר''ל לא אכלתי שוגג אלא מזיד. והכי מתרצינן מלתיה דבהכי הוה דעתו ואע''ג דלא משוי אינש נפשיה רשיעה כו' אבל אי אמר מזיד אכלתי חלב מהימן דאותו מתכוין לטוב שאינו רוצה להביא חולין לעזרה. ועתוי''ט:
<h3>פרק ג - משנה ב</h3>
אָכַל חֵלֶבּ וְחֵלֶב בְּהֶעְלֵם אֶחָד, אֵינוֹ חַיָּב אֶלָּא חַטָּאת אֶחָת. אָכַל חֵלֶב וְדָם וְנוֹתָר וּפִגּוּל בְּהֶעְלֵם אֶחָד, חַיָּב עַל כָּל אֶחָד וְאֶחָד. זֶה חֹמֶר בְּמִינִין הַרְבֵּה מִמִּין אֶחָד. וְחֹמֶר בְּמִין אֶחָד מִמִּינִין הַרְבֵּה, שֶׁאִם אָכַל כַּחֲצִי זַיִת וְחָזַר וְאָכַל כַּחֲצִי זַיִת {ז} מִמִּין אֶחָד, חַיָּב. מִשְּׁנֵי מִינִין, פָּטוּר:
<b style="color: gray;">רע"ב</b> <b>חלב וחלב</b>. שני זיתי חלב: <b>בהעלם אחד</b>. אבל בשני העלמות חייב על כל אחד ואחד, דקיימא לן העלמות מחלקין: <b>ממין אחד חייב</b>. הא קמשמע לן דאע''ג דאין השני חצאי זיתים מתמחוי אחד דהיינו מתבשיל אחד, אלא הם מתבשילין חלוקין, אפ''ה מצטרף לפי שאין תמחו. ין מחלקין:
<b style="color: gray;">תוי"ט</b>
{ז} <b>והזר</b> כו'. ולא היתה לו ידיעה בינתיים דיש ידיעה לחצי שיעור כחכמים סוף פרק י''ב דשבת:
<h3>פרק ג - משנה ג</h3>
וְכַמָּה יִשְׁהֶה הָאוֹכְלָן, כְּאִלּוּ אֲכָלָן קְלָיוֹת, דִּבְרֵי רַבִּי מֵאִיר. וַחֲכָמִים אוֹמְרִים, עַד שֶׁיִּשְׁהֶה מִתְּחִלָּה וְעַד סוֹף כְּדֵי אֲכִילַת פְּרָס. אָכַל אֳכָלִין טְמֵאִין, וְשָׁתָה מַשְׁקִין טְמֵאִין, שָׁתָה רְבִיעִין יַיִן וְנִכְנַס לַמִּקְדָּשׁ {ט}, וְשָׁהָה כְּדֵי אֲכִילַת פְרָס. רַבִּי אֱלִיעֶזֶר אוֹמֵר, אִם הִפְסִיק בָּה אוֹ שֶׁנָּתַן לְתוֹכוֹ מַיִם כָּל שֶׁהוּא, פָּטוּר:
<b style="color: gray;">רע"ב</b> <b>כמה ישהה האוכלן</b>. לשני חצאי זיתים דאמרינן מצטרפין: <b>כאילו אוכלן קליות</b>. רואין אותן כאילו נתפרדו לפירורין [דקין] כקליות ואוכלן אחת אחת בסמוך זו אחר זו, ובההיא משערינן אם אכל חצי זית והפסיק ולאחר שעה אכל חצי זית אחר, אם שהה מתחילה ועד סוף כדי אכילת קליות בסמוך זו לזו, מצטרפין. אבל אם לא הפסיק מאכילה אלא ששהה בלעיסתן ובליעתן אפילו כל היום כולו, מצטרפין לדברי ר' מאיר: <b>וחכמים אומרים עד שישהה מתחילה ועד סוף כדי אכילת פרס</b>. כלומר אפילו לא הפסיק בין אכילת חצי זית לאכילת חצי האחר, אלא ששהה בלעיסת שני חצאי זיתים כדי אכילת פרס מתחילת האכילה עד סוף בליעתן, מצטרפין. ביותר מכדי אכילת פרס, אין מצטרפין. והלכה כחכמים: <b>פרס</b>. לשון פרוסה. והוא חצי ככר של עירוב, משלש ככרות לקב, שכל ככר שמונה ביצים, נמצא חצי ככר ארבע ביצים. כך פירשו רבותי. ורמב''ם אומר שהוא שלש ביצים {ח}: <b>אכל אוכלים טמאים</b>. האוכל אוכלים טמאים כחצי פרס שהוא שני ביצים לפירוש רבותי, ולדברי רמב''ם ביצה ומחצה, נפסלה גווייתו מלאכול בתרומה. וכן השותה משקין טמאים כרביעית, נפסלה גווייתו מלאכול בתרומה עד שיטבול. והשותה רביעית יין ונכנס למקדש, חייב כרת {י}. והשתא קאמר, שאם שהה באכילת חצי פרס של אוכלים טמאים, או בשתיית רביעית של משקין טמאין, כדי אכילת פרס, מצטרפין לכשיעור ונפסלה גווייתו מלאכו. ל בתרומה. ואם שהה יותר משיעור זה, אין מצטרפין. והוא הדין לשיעור רביעית יין ש, ל כניסת מקדש, שאם שהה בשתייתו כדי אכילת פרס או פחות, חייב. יותר על כן, פטור: <b>אם הפסיק בה</b>. שלא שתה כל הרביעית בבת אחת ונכנס למקדש, פטור, דכתיב (ויקרא י') יי. ן ושכר אל תשת, יין דרך שכרותו. ואם אינו שותהו בבת אחת, אין זה דרך שכרותו. וכן אם נתן בו מים. והלכה כר' אליעזר. והני מילי בשותה רביעית ממש, אבל שתה יותר מרביעית, מודה רבי אליעזר דחייב אפילו לא שתה כולו בבת אחת:
<b style="color: gray;">תוי"ט</b>
{ח} <b>ופלוגתא</b> דתנאי הוא במשנה ח' פרק ח' דעירובין ושם פסק הר''ב כהר''מ: {ט} <b>ונכנס</b> כו'. פי' ועבד עבודה. אבל בכניסה בלא עבודה לא מחייב וה''פ בת''כ. תוס' כו' ומכל מקום להר''מ יש איסור אף בלא עבודה. ואף מן המזבח ולפנים יש איסור: {י} <b>לא</b> דק דאין בו אלא חיוב מיתה וכמ''ש בעצמו ספ''ט דסנהדרין:
<h3>פרק ג - משנה ד</h3>
יֵשׁ אוֹכֵל אֲכִילָה אַחַתּ וְחַיָּב עָלֶיהָ אַרְבַּע חַטָאוֹת וְאָשָׁם אֶחָד, טָמֵא שֶׁאָכַל אֶת הַחֵלֶב, וְהָיָה נוֹתָר, מִן מֻקְדָּשִׁים, וּבְיוֹם הַכִּפּוּרִים. רַבִּי מֵאִיר אוֹמֵר, אִם הָיְתָה שַׁבָּת וְהוֹצִיאוֹ (בְפִיו), חַיָּב. אָמְרוּ לוֹ, אֵינוֹ מִן הַשֵּׁם:
<b style="color: gray;">רע"ב</b> <b>ארבע חטאות</b>. חד משום חלב, וחד משום אוכל קודש בטומאה, וחד משום נותר, וחד משום יום הכפורים {יא}. והא דקיימא לן בכל התורה כולה דאין איסור חל על איסור, הני מילי באיסור גרידא, כגון האוכל נבילת בהמה טמאה אינו חייב משום נבילה לפי שהוא איסור גרידא שאינו לא כולל ולא מוסיף. אבל הכא, אדם שהיה מתחילה טהור, היה אסור בחלב ומותר בשאר בשר של קדשים. נעשה טמא, מגו דנאסר בשאר חתיכות של בשר קדשים משום טומאה, אתסר נמי בחלב {יב} אע''פ שהיתה אסורה מתחילה, והיינו איסור כולל, שהאיסור האחרון כולל ואוסר דברים אחרים על האדם שהיו מותרים לו מתחילה. ומיהו לא אתוסף אסורא אחפצא, אלא אגברא אתוסף איסורא לגבי אחריני וגריר וכייל נמי להאי באסוריה. נעשה זה החלב נותר, היינו איסור מוסיף, דמעיקרא להדיוט אסור ולגבוה שרי {יג}, כיון שנעשה נותר נוסף איסור על החתיכה עצמה ליאסר אפילו לגבוה. ומתוך שחל עליה שם איסור נותר לאסרה לגבוה, חל עליה נמי שם נותר לגבי הדיוט להתחייב עליה משום נותר, אע''ג דבלאו הכי היתה אסורה להדיוט. חל עליה יום הכפורים, מגו דאתוסף איסורא לגבי גברא לאסרו בחולין שהיו מותרים לו קודם יום הכפורים, גורר וכולל נמי להאי חלב של מוקדשים בהדיה להתחייב עליו משום יום הכיפורים: <b>ואשם אחד</b>. אשם מעילות על שנהנה מן הקדש בשוגג. ואף זה איסור מוסיף, דאתוסף איסורא על חפצא, דקודם דהקדישה היה חלב זה אסור באכילה ומותר בהנאה, אקדשה, נאסרה אפילו בהנאה, ומתוך שחל שם הקדש על החלב לאסרו בהנאה, חל עליו נמי להתחייב באכילתו משום נהנה מן ההקדש: <b>אם היה בששבת והוציאו בפיו</b>. כשהיה אוכלו {יד}: <b>חייב</b>. גם על ההוצאה. ובגמרא מפרש דהכי קאמר, אם היה יום הכפורים שחל להיות בשבת והוציאו, חייב שתים על ההוצאה, משום שבת ומשום יוה''כ, ששניהם באים כאחד, שבשעה שקדש היום לשבת קדש נמי ליוה''כ. וכשם שעירוב {טו} והוצאה לשבת כך עירוב והוצאה ליוה''כ. ואיסור חל על איסור באיסור בת אחת: <b>אינו מן השם</b>. כלומר תנא לא קחשיב אלא חטאות הבאות מפני אכילה, והאי מפני הוצאה הוא:
<b style="color: gray;">תוי"ט</b>
{יא} <b>כגון</b> שאכל כוליא בחלב'. א''נ דמלייה בתמרי דלא מחייב ביה''כ אלא על ככותבת גמ'. ועתוי''ט: {יב} <b>פי'</b> בחלב זה דמוקדשי': {יג} <b>וא''נ</b> מוקדשים דיש בהן לכהנים אינהו נמי כי קא זבו משלחן גבוה קא זכו. ומיהו הכא בחלב דאינו אלא לגבוה: {יד} <b>דאל''ה</b> אין דרך הוצאה בכך. כדתנן במ''ג פ''י דשבת. אבל כשאוכלו כך ביון דקא מכוין [לאוכלו בהליכתו] מחשבתו משויא לי' מקום. גמ'. ועתוי''ט: {טו} <b>וכ'</b> רש''י עירוב כדי נסבה. אלא דהא בהא תליא דלא תקנו חכמים ערובי חצרות אלא בשביל איסור הוצאה. שגזרו מרשות לרשות. גזירה משום הוצאה מרה''י לרה''ר. ועתוי''ט:
<h3>פרק ג - משנה ה</h3>
יֵשׁ בָּא בִּיאָה אַחַת וְחַיָּב עָלֶיהָ שֵׁשׁ חַטָּאוֹת, הַבָּא עַל בִּתוֹ, חַיָּב עָלֶיהָ מִשּׁוּם בִּתּוֹ, וַאֲחוֹתוֹ, וְאֵשֶׁת אָחִיו, וְאֵשֶׁת אֲחִי אָבִיו, וְאֵשֶׁת אִישׁ, וְנִדָּה. וְהַבָּא עַל בַּת בִּתּוֹ, חַיָּב עָלֶיהָ מִשּׁוּם בַּת בִּתוֹ, וְכַלָּתוֹ, וַאֲחוֹת אִשְׁתּוֹ, וְאֵשֶׁת אָחִיו, וְאֵשֶׁת אֲחִי אָבִיו, וְאֵשֶׁת אִישׁ וְנִדָּה. רַבִּי יוֹסֵי אוֹמֵר, אִם עָבַר הַזָּקֵן וּנְשָׂאָהּ, חַיָּב עָלֶיהָ מִשּׁוּם אֵשֶׁת אָב. וְכֵן הַבָּא עַל בַּת אִשְׁתּוֹ, וְעַל בַּת בַּת אִשְׁתּוֹ:
<b style="color: gray;">רע"ב</b> <b>בתו ואחותו</b>. כגון שבא על אמו והוליד ממנה בת והרי היא בתו ואחותו מאמו, ואשת אחיו שנישאת לו קודם לכן ומת {טז}, ולאחר מיתתו נשאה אחי אביו ובא זה אביה עליה בנדתה, והשתא איסור בתו ואחותו באין כאחת. ואע''פ שהיא ממזרת ואסורה לבוא בקהל, כשנישאת לאחי אביה קידושין תופסין בה, לפי שקידושין תופסין בחייבי לאוין. אי נמי, אם היו אחי אביה ממזרים {יז} מותרים לישא אותה לכתחילה, ונאסרה על אביה משום אשת אחיו לפי שהוא איסור מוסיך, שמתחילה היתה מותרת לאחי אביה כולן, וכשנישאת, לאחד מהן נאסרה על כל האחין, ומתוך שחל עליה שם אשת אח לגבי שאר האחים שהיתה מותרת להן, חל עליה נמי שם אשת אח לגבי אביה להתחייב עליה נמי משום אשת אחיו. מת אחיו ונישאת לאחי אבי אביה, מגו דאתוסך בה איסורא לגבי שאר אחי אביו, אתוסף בה איסורא נמי לגבי דידיה. הויה לה אשת איש {יח}, מגו דאתוסף איסורא לגבי עלמא, אתוסף איסורא לגבי דידיה. פירסה נדה, מגו דאתוסך איסורא, לגבי בעלה. אתוסך איסורא נמי לגבי דידיה: <b>חייב ע, ליה מ</b>. שום בת בתו וכ, לתו. כגון שנשאה בנו: <b>ואחות א</b>. שתו. שהיה נשוי את בת חתנו שהיא אחות בת בתו מן האב {יט}: <b>וא</b>. שת אחיו. שמת בנו ונשאה אחיו של זה: <b>וא</b>. שת אחי אביו. שמת אחיו ונשאה אחי אביו: <b>אם עבר הזקן</b>. אביו של זה, ונשאה, ואח''כ בא עליה זה, חייב אף על אשת האב. ואע''ג דאשת אחיו היא, דהא מחייבינן ליה לבריה משום אשת אחי אביו, אלמא אסורה ליה לאביו משום אשת אח ואין לה אישות בה, הכא במאי עסקינן כגון שנפלה לפניו ליבום מאחיו, שמת בלא בנים ויבמה הוא ונשאה, והאי עבר הזקן דתנן, היינו משום שהיא לו באיסור שניה בלבד, משום בת בת בנו ומשום כלת בנו דשתיהן שניות מדברי סופרים. ואם תאמר, כלתו היא, דהא מחייבינן ליה לבריה משום אשת אח. לאו פרכא היא, דאיכא לאוקמי דאשת אחיו של בנו מאמו היא, ולא כלתו של אב היא, אלא אשת חורגו ומותרת לו. ואם תאמר, ומאי איסור מוסיף איכא בבת בתו כשעבר אביו ונשאה דקא מחייבת ליה נמי משום אשת אב. הא מלתא בעו לה בגמרא, ותירצו, כגון דאיכא ברא לסבא {כ} ואחיו של זה הוא, דמגו דאתוסף בה איסורא גבי ההוא ברא משום אשת אב, אתוסף נמי גבי דידיה: <b>וכן הבא על בת אשתו</b>. חייב עליה משום כל אלו שחייב בבתו: <b>ועל בת בת אשתו</b>. חייב משום כל אלו שחייב על בת בתו. ובת אשתו שהיא אחותו משכחת לה, כגון שאביו אנס או פתה אשה והוליד ממנה בת, ואח''כ נשא הוא אנוסת אביו או מפותת אביו שהיא מותרת לו, הרי אותה הבת אחותו ובת אשתו. ובת בת אשתו ואחות אשתו משכחת לה, כגון שבא אבי אשתו על בת אשתו והוליד ממנה בת, אותה הבת היא בת בת אשתו ואחות אשתו:
<b style="color: gray;">תוי"ט</b>
{טז} <b>וה''ה</b> אם גירשה כדלק' וחדא מתרתי נסיב: {יז} <b>והתוס'</b> כ' וא''ת והא ממזרת היא וא''כ היאך אסורה לאחיו משום אשת אח איך חל איסור אשת אח על איסור ממזרות וי''ל דמיירי דאחיו נמי ממזר כו' ועי''ל איסור חמור על איסור קל חל. ותי' בתרא אין נראה מדברי הר''ב וא''כ לפי' קמא ק' קושית התוס'. וי''ל דמיירי שיש כאן אח א' שהוא ממזר שהיתה מותרת לו ועכשיו בשנשאה זה נאסרה על אותו האח משום אשת אח ובמגו נאסר ג''כ על זה. ועתוי''ט: {יח} <b>כלו'</b> שמת זה ונשאת לאחר וכ''כ הר''מ בהדיא וב''כ הר''ב בהדיא במתני' דלק'. ובחנם נדחקו לפ' כן דהא איסור א''א חייל בב''א עם איסור אשת אחי אביו במו בתו ואחותו וכן לק' באם עבר הזקן פי' הר''מ דאיסור אשת אב ואיסור אשת איש הם שני אסורים הבאים באחד: {יט} <b>כגון</b> שהיתה לו בת מאשה אחרת ונשאה זה האב חמיו של בעל בתו וכשבא זה על אחות בתו של חתנו. שהי' ''לו בת בתו היתה אחות אשתו. רש''י. ועתוי''ט כמה מציאות שיהא חייב יותר והתנא לא חש למתנינהו דממילא משמע כשתעמוד למנין: {כ} <b>עתוי''ט</b> עוד מציאות אחר ע''ז ומסיק בשם הר''מ. דכל אלו שאסורן משום איסור מוסיף צריך שיהיו האנשים הנאסרים בעולה אבל אם אינם בעולם אין אומרים הואיל אם היו כו':
<h3>פרק ג - משנה ו</h3>
הַבָּא עַל חֲמוֹתוֹ, חַיָּב עָלֶיהָ מִשּׁוּם חֲמוֹתוֹ, וְכַלָּתוֹ, וַאֲחוֹת אִשְׁתּוֹ, וְאֵשֶׁת אָחִיו, וְאֵשֶׁת אֲחִי אָבִיו, וְאֵשֶׁת אִישׁ, וְנִדָּה. וְכֵן הַבָּא עַל אֵם חֲמוֹתוֹ, וְעַל אֵם חָמִיו. רַבִּי יוֹחָנָן בֶּן נוּרִי אוֹמֵר, הַבָּא עַל חֲמוֹתוֹ, חַיָּב עָלֶיהָ מִשּׁוּם חֲמוֹתוֹ, וְאֵם חֲמוֹתוֹ, וְאֵם חָמִיו. אָמְרוּ לוֹ, שְׁלָשְׁתָּן שֵׁם אֶחָד הֵן:
<b style="color: gray;">רע"ב</b> <b>משום חמותו וכלתו ואחות אשתו</b>. האב שבא על בתו והוליד ממנה בת, נשא ראובן זאת הבת, הרי אמה אסורה עליו משום חמותו ואחות אשתו. נישאת לבנו של ראובן נוסף עליה איסור משום כלתו. מת בנו של ראובן או גירשה ונישאת לאחיו, נוסף עליה איסור אשת אחיו. מת אחיו או גירשה ונישאת לאחי אביו, נוסף עליה איסור אשת אחי אביו. נישאת לעלמא והיא אשת איש ופירסה נדה. ובא עליה ראובן בעודה אשת איש ונדה, הרי חייב עליה משום כל השמות הללו: <b>וכן הבא על אם חמותו</b>. לבן בא על דינה בת לאה בתו והוליד ממנה בת ושמה סרח, הנושא סרח, נאסרה עליו לאה משום אם חמותו ומשום אחות אשתו, שהרי סרח אשתו ולאה שתיהן בנות לבן. נישאת לאה לבן בעלה של סרח ונעשית כלתו, ואח''כ לאחיו, ואח''כ, לאחי אביו, ובא עליה בעלה של סרח בעודה אשת איש ונדה, חייב עליה משום כל השמות הללו: <b>ואם המיו</b>. ראובן בא על זקנתו אשת לבן, אם לאה אמו, והוליד ממנה בת ושמה דינה, הנושא את דינה נאסרה עליו לאה אמו של ראובן משום אם חמיו ומשום אחות אשתו, שהרי דינה אשתו ולאה אם חמיו שתיהן בנות אשת לבן. נעשית כלתו ואח''כ אשת אחיו ואח''כ אשת אחי אביו ואשת איש ונדה, חייב עליה משום כל השמות הללו: <b>הבא על חמותו חייב עליה כו'</b>. לאשת לבן שתי בנות לאה ורחל, ובן אחד ושמו אשר, ושם בת אשר סרח, ובא אחד מן השוק ונשא את רחל ויוכבד בת לאה וסרח בת אשר, ואח''כ בא הנושא שלש נשים הללו על אשת לבן, חייב עליה משום חמותו ואם חמותו ואם חמיו. משום חמותו, שהרי היא אם רחל אשתו. ומשום אם חמותו, שהרי היא אם לאה חמותו. ומשום אם חמיו, לפי שהיא אמו של אשר חמיו: <b>שלשתן שם אחד הם</b>. בחד קרא כתיבי ובחד לאו. הלכך אין חילוק חטאות ביניהן. וכן הלכה:
<b style="color: gray;">תוי"ט</b> <b>.אין</b> פירוש למשנה זו
<h3>פרק ג - משנה ז</h3>
אָמַר רַבִּי עֲקִיבָא, שָׁאַלְתִּי אֶת רַבָּן גַּמְלִיאֵל וְאֶת רַבִּי יְהוֹשֻׁעַ בָּאִטְלִיס שֶׁל אַמָּאוֹם, שֶׁהָלְכוּ לִקַּח בְּהֵמָה לְמִשְׁתֵּה בְנוֹ (שֶׁל רַבָּן גַּמְלִיאֵל), הַבָּא עַל אֲחוֹתוֹ וְעַל אֲחוֹת אָבִּיו וְעַל אֲחוֹת אִמּוֹ בְּהֶעְלֵם אֶחָד מַהוּ, חַיָּב אַחַת עַל כֻּלָּן, אוֹ אַחַת עַל כָּל אַחַת וְאֶחָת, וְאָמְרוּ לִי, לֹא שָׁמָעְנוּ. אֲבָל שָׁמַעְנוּ, הַבָּא עַל חָמֵשׁ נָשָׁיו נִדּוֹת בְּהֶעְלֵם אֶחָד, שֶׁהוּא חַיָּב עַל כָּל אַחַת וְאֶחָת. וְרוֹאִין אָנוּ שֶׁהַדְּבָרִים קַל וָחֹמֶר:
<b style="color: gray;">רע"ב</b> <b>באטליס</b>. שוק שמוכרים שם בשר: <b>של אמאום</b>. שם העיר: <b>הבא על אחותו וכו'</b>. הכי קאמר, הבא על אחותו שהיא אחות אביו ואחות אמו. ומשכחת לה, כגון שבא ראובן על אמו והוליד ממנה שתי בנות וחזר ובא על אחת מבנותיו אלו והוליד ממנה בן, ובא הבן על אחותו שהיא אחות אביו ואחות אמו {כא}: <b>שהדברים קל וחומר</b>. ומה הבא על חמש נשיו נדות שהם שם אחד, לנדה לא תקרב, חייב על כל אחת ואחת. הבא על אחותו שהיא אחות אביו ואחות אמו שהן שלשה שמות כלומר שלשה לאוין מחולקין, אינו דין שיהא חייב על כל אחת ואחת. והאי קל וחומר פריכא הוא, דמה לחמש נשים נדות שהן גופים מוחלקים. אלא טעמא, משום דאמר קרא (ויקרא כ') ערות אחותו גלה וגו', וקרא יתירא הוא, דברישיה דקרא כתיב ואיש אשר יקח את אחותו וראה את ערותה וגו', למה לי למהדר תו ערות אחותו גלה, אלא ללמד על אחותו שהיא אחות אביו ואחות אמו שחייב על כל אחת ואחת:
<b style="color: gray;">תוי"ט</b>
{כא} לשון הר''מ ובא אותו הבן על הבת האחרת היא אחותו מאביו. ואחות אמו מן האב ומן האם ואחות אביו מאמו:
<h3>פרק ג - משנה ח</h3>
וְעוֹד שְׁאָלָן רַבִּי עֲקִיבָא, אֵבֶר הַמְדֻלְדָּל בַּבְּהֵמָה מַהוּ. אָמְרוּ לוֹ, לֹא שָׁמָעְנוּ. אֲבָל שָׁמַעְנוּ בְּאֵבֶר הַמְדֻלְדָּל בָּאָדָם, שֶׁהוּא טָהוֹר, שֶׁכָּךְ הָיוּ מֻכֵּי שְׁחִין בִּירוּשָׁלַיִם עוֹשִׂין, הוֹלֵךְ לוֹ עֶרֶב פֶּסַח אֵצֶל הָרוֹפֵא וְחוֹתְכוֹ עַד שֶׁהוּא מַנִּיחַ בּוֹ כַשְּׂעוֹרָה, וְתוֹחֲבוֹ בְסִירָה, וְהוּא נִמְשָׁךְ מִמֶּנּוּ, וְהַלָּה עוֹשֶׂה פִסְחוֹ, וְהָרוֹפֵא עוֹשֶׂה פִסְחוֹ. וְרוֹאִין אָנוּ שֶׁהַדְּבִרִים קַל וָחֹמֶר {כג}:
<b style="color: gray;">רע"ב</b> <b>אבר המדולדל בבהמה</b>. תלוש רובו ומעורה במקצתו. מהו. שיטמא משום אבר מן החי כאילו נתלש לגמרי. וקיימא לן בהעור והרוטב, דאבר מן החי מטמא כנבילה. ואבר הנתלש מן האדם לגמרי מטמא כמת: <b>באבר המדולדל באדם</b>. שמעורה קצת, טהור: <b>מוכי שחין</b>. שאבריהן נופלין: <b>וחותכה</b>. לא משום טהרה, שקודם לכן נמי טהור. אלא שלא יהא מאוס ברגל באבר המדולדל: <b>שמניח בו כשערה</b>. ואינו חותכו לגמרי, שלא יטמא את החותכו שנוגע בו בשעת פרישה: <b>ותוחבו</b>. לאבר: <b>בסירה</b>. בקוץ {כב} המחובר לקרקע: <b>והוא</b>. החולה: <b>נמשך</b>. ונתלש האבר מאליו. והחולה אינו טמא לפי שמושך עצמו בכח בבת אחת והאבר נתלש ממנו בכח וליכא נגיעה בשעת פרישה: <b>שהדברים קל וחומר</b>. ומה אדם שמקבל טומאה מחיים, האבר המדולדל ממנו טהור, בהמה שאינה מקבלת טומאה מחיים אינו דין שיהא האבר המדולדל ממנה טהור:
<b style="color: gray;">תוי"ט</b>
{כב} <b>והוא</b> ל' עברי כקול הסירים וכן מבור הסירה כמדרש חז''ל: {כג} <b>ק''ו</b>. ובפ''ט דחולין מ''ז ילפינן לה מקרא. ועתוי''ט:
<h3>פרק ג - משנה ט</h3>
וְעוֹד שְׁאָלָן רַבִּי עֲקִיבָא, הַשּׁוֹחֵט חֲמִשָּׁה זְבָחִים בַּחוּץ בְּהֶעְלֵם אֶחָד מַהוּ, חַיָּב אַחַת עַל כֻּלָּם, אוֹ אַחַת עַל כָּל אַחַת (וְאֶחָת). אָמְרוּ לוֹ, לֹא שָׁמָעְנוּ. אָמַר רַבִּי יְהוֹשֻׁעַ, שָׁמַעְתִּי בָּאוֹכֵל מִזֶּבַח אֶחָד בַּחֲמִשָּׁה תַמְחוּיִין בְּהֶעְלֵם אֶחָד, שֶׁהוּא חַיָּב עַל כָּל אֶחָד וְאֶחָד מִשּׁוּם מְעִילָה. וְרוֹאֶה אֲנִי שֶׁהַדְּבָרִים קַל וָחֹמֶר. אָמַר רַבִּי שִׁמְעוֹן, לֹא כָךְ שְׁאָלָן רַבִּי עֲקִיבָא. אֶלָּא בָאוֹכֵל נוֹתָר מֵחֲמִשָּׁה זְבָחִים בְּהֶעְלֵם אֶחָד מַהוּ, חַיָּב אַחַת עַל כֻּלָּן אוֹ אַחַת עַל כָּל אַחַת וְאֶחָת, אָמְרוּ לוֹ, לֹא שָׁמָעְנוּ. אָמַר רַבִּי יְהוֹשֻׁעַ, שָׁמַעְתִּי בָּאוֹכֵל מִזֶּבַח אֶחָד בַּחֲמִשָּׁה תַמְחוּיִים בְּהֶעְלֵם אֶחָד, שֶׁהוּא חַיָּב עַל כָּל אַחַת וְאַחַת מִשּׁוּם מְעִילָה. וְרוֹאֶה אֲנִי שֶׁהַדְּבָרִים קַל וָחֹמֶר. אָמַר רַבִּי עֲקִיבָא, אִם הֲלָכָה. נְקַבֵּל. וְאִם לַדִּין, יֵשׁ תְּשׁוּבָה. אָמַר לוֹ, הָשֵׁב. אָמַר לוֹ, לֹא, אִם אָמַרְתָּ בַמְּעִילָה שֶׁעָשָׂה בָהּ אֶת הַמַּאֲכִיל כָּאוֹכֵל, וְאֶת הַמְהַנֶּה כַּנֶּהֱנֶה {כה}, צֵרַף הַמְּעִילָה לִזְמַן מְרֻבֶּה, תֹּאמַר בַּנּוֹתָר, שֶׁאֵין בּוֹ אֶחָד מִכָּל אֵלּוּ:
<b style="color: gray;">רע"ב</b> <b>באוכל מזבח אחד בחמשה תמחויין</b>. בחמשה תבשילין חלוקין זה מזה. חייב משום מעילה אם אכלן קודם זריקת דמן: <b>שהדברים קל וחומר</b>. מה מזבח אחד שאין גופים מוחלקים, חייב על כל אחד ואחד משום תמחויין מוחלקים {כד}, חמשה זבחים דגופים מוחלקים לא כל שכן: <b>לא כך שאלן ר' עקיבא</b>. דאם בשוחט שאלן מה ראיה הביאו לו מאוכל, הא איכא למפרך מה לאוכל שכן נהנה. אלא על כרחך לא שאל ר' עקיבא אלא באוכל נותר מחמשה זבחים והביאו לו ראיה נמי מאוכל: <b>אם הלכה</b>. שכך קבלת מרבך חייב על כל אחד מהזבחים. נקבלנה ממך: <b>ואם לדין</b>. שאתה לומד אותה מקל וחומר ממעילה. יש תשובה: <b>את המאכיל כאוכל</b>. שאם נתן אוכל הקדש לחברו, חייב כאילו אכל הוא עצמו, דקיימא לן המוציא הקדש לחולין מעל, ולא מי שניתן לו: <b>והמהנה כנהנה</b>. במידי דלאו בר אכילה: <b>צירף את המעילה לזמן מרובה</b>. כלומר ועוד חומרא אחרת יש במעילה, שאם נהנה היום בחצי פרוטה ומכאן עד שנה בחצי פרוטה {כו}, מצטרפת לפרוטה, כדמרבינן מתמעול מעל, ריבה: <b>תאמר באכילת נותר</b>. שאנו דנים עליו שאין בו אחת מכל החומרות הללו. ולא אתברירא מלתא אי קבלה מניה רבי יהושע להאיך תשובה או לא קבלה מניה. ופסק ההלכה, שהאוכל נותר מחמשה זבחים בהעלם אחד אינו חייב אלא חטאת אחת, ותמחויין אינן מחלקין בין להקל בין להחמיר:
<b style="color: gray;">תוי"ט</b>
{כד} <b>ובמ''ב</b> דפי' הר''ב דאין תמחויין מחלקין. אתיא נמי כר''י דהכא דאמר מחלקין לחומרא הוא דאמר אבל התם לקולא לא אמר. גמ'. ועתוי''ט: {כה} <b>כנהנה</b>. וה''ה דמצי למימר הנהנה כאוכל. משא''כ בנותר. אלא אגב דנקיט מאכל כאוכל קאמר מהנה כנהנה. תוס': {כו} <b>בהעלם</b> אחד. עיין לקמן בסוף פרק ה' דמעילה ובמ''ש הר''ב שם. ת''ח:
<h3>פרק ג - משנה י</h3>
אָמַר רַבִּי עֲקִיבָא, שָׁאַלְתִּי אֶת רַבִּי אֱלִיעֶזֶר, הָעוֹשֶׂה מְלָאכוֹת הַרְבֵּה בְּשַׁבָּתוֹת הַרְבֵּה מֵעֵין מְלָאכָה אַחַת בְּהֶעְלֵם אֶחָד מַה הוּא, חַיָּב אַחַת עַל כֻּלָּן אוֹ אַחַת עַל כָּל אַחַת וְאֶחָת, אָמַר לִי, חַיָּב עַל כָּל אַחַת וְאַחַת מִקַּל וָחֹמֶר, וּמָה אִם הַנִּדָּה, שֶׁאֵין בָּהּ תּוֹצָאוֹת הַרְבֵּה וְחַטָּאוֹת הַרְבֵּה, חַיָּב עַל כָּל אַחַת וְאֶחָת. שַׁבָּת שֶׁיֶּשׁ בָּהּ תּוֹצָאוֹת הַרְבֵּה וְחַטָּאוֹת הַרְבֵּה, אֵינוֹ דִּין שֶׁיְּהֵא חַיָּב עַל כָּל אַחַת וְאֶחָת. אָמַרְתִּי לוֹ, לֹא, אִם אָמַרְתָּ בַנִּדָּה, שֶׁיֶּשׁ בָּהּ (שְׁתֵּי) אַזְהָרוֹת, שֶׁהוּא מֻזְהָר עַל הַנִּדָּה וְהַנִּדָּה מֻזְהֶרֶת עָלָיו, תֹּאמַר בַּשַּׁבָּת שֶׁאֵין בָּהּ אֶלָּא אַזְהָרָה אֶחָת. אָמַר לִי, הַבָּא עַל הַקְּטַנּוֹת יוֹכִיחַ, שֶׁאֵין בָּהֶם אֶלָּא אַזְהָרָה אַחַת וְחַיָּב עַל כָּל אַחַת וְאֶחָת. אָמַרְתִּי לוֹ, לֹא, אִם אָמַרְתָּ בַּבָּא עַל הַקְּטַנּוֹת, שֶׁאַף עַל פִּי שֶׁאֵין בָּהֶן עַכְשָׁיו, יֵשׁ בָּהֶן לְאַחַר זְמָן, תֹּאמַר בַּשַּׁבָּת, שֶׁאֵין בָּהּ לֹא עַכְשָׁיו וְלֹא לְאַחַר זְמָן. אָמַר לִי, הַבָּא עַל הַבְּהֵמָה {כט} יוֹכִיחַ. אָמַרְתִּי לוֹ, בְּהֵמָה כַשַּׁבָּת:
<b style="color: gray;">רע"ב</b> <b>מלאכות הרבה מעין מלאכה אחת</b>. תולדות הרבה של אב אחד: <b>ובשבתות הרבה</b>. אותן שעשה בשבת זו עשה בשבתות אחרות וכולן בהעלם אחד. ובגמרא פריך מאי קמבעיא ליה דנקט שבתות הרבה ותולדות הרבה, ואמאי נקט תולדות ולא אבות. ומשני, דר' עקיבא תרתי בעא מיניה, חדא העושה מלאכה אחת בשבתות הרבה ויודע שהוא שבת אלא שסבור שמלאכה זו מותרת היא, דהיינו זדון שבת ושגגת מלאכות, והכי קא מבעיא ליה, האי דעבד מלאכה אחת בשתי שבתות מי אמרינן כיון דבשני ימים הם, אע''ג דהעלם אחד הוא, לגבי מלאכה הויין הנך שבתות כגופין מחולקים של מלאכה שאין דומים זה לזה, כגון זרע וקצר בהעלם אחד בזדון שבת ושגגת מלאכות דחייב על כל אחת ואחת, או לאו כגופים מוחלקים דמיין, והוי כאילו עשה בהעלם אחד מלאכה אחת עשר פעמים דא. ינו חייב אלא אחת, דליכא למימר הכא ימים שבינתיים הויין ידיעה לחלק ; דדוקא לענין שגגת שבת הויין ידיעה לידע ששבת היה, אבל לענין שגגת מלאכות ליכא ידיעה עד שילמוד. ועוד קמבעיא ליה, אם עשה תולדות הרבה מאב אחד חייב אחת, או על כל אחת ואחת, ולהכי נקט תולדות: <b>אמר לי חייב על כל אחת ואחת</b>. פשט ליה אתרוייהו לחומרא {כז}, דעושה מלאכה אחת בשבתות הרבה בזדון שבת ושגגת מלאכות חייב על כל שבת ושבת, דהנך שבתות כגופים מחולקים דמיין, ותולדות של מלאכות כמלאכות דמיין וחייב על כל תולדה ותולדה, ואע''פ שהן מאב אחד כאילו עשה אבות הרבה: <b>ומה נדה</b>. בגמרא אמרינן תני נדות, הבא על חמש נשים נדות חייב על כל אחת ואחת, דגופין מוחלקין נינהו: <b>תוצאות הרבה</b>. עניינין הרבה, כגון שבת דאיכא אבות מלאכות ותולדותיהן. אבל נדה אין בה חיובא אלא ביאה: <b>והנדה מוזהרת עליו</b>. דכתיב (ויקרא כ') ונכרתו שניהם מקרב עמם {כח}: <b>הבא על הקטנות</b>. הבא על חמש קטנות נדות חייב על כל אחת ואחת, ואע''פ שהקטנה אינה מוזהרת: <b>הבא על הבהמה יוכיח</b>. שחייב על כל ביאה וביאה: <b>בהמה כשבת</b>. כלומר כי היכי דמבעיא לי בשבת הכי נמי מבעיא לי בבהמה. ולא קבלה מיניה ר' עקיבא מר' אליעזר לא לענין דאמר עושה מלאכה אחת בשבתות הרבה כגופין חלוקין דמיין, ולא לענין תולדות מלאכות כמלאכות דמיין. ואין הלכה כר' אליעזר:
<b style="color: gray;">תוי"ט</b>
{כז} <b>ואע''ג</b> דמנדה לא מצי למפשט ליה אלא חדא. רהא בנרה ליכא תולדות. רש''י: {כח} <b>וק''ל</b> דפסוק זה על העונש נאמר ועדיין אזהרה לא שמענו וכדלקמן בבהמה ורש''י בחומש פי' בפ' לא תקרבו לגלות ערוה. להזהיר הנקבה כזכר. לכך נאמר ל' רבים: {כט} <b>הבהמה</b> כו'. שאע''פ שהיא נענשת כדכתיב ואת הבהמה תהרוגו אינה מוזהרת:
<h2>פרק ד</h2>
<h3>פרק ד - משנה א</h3>
סָפֵק אָכַל חֵלֶב סָפֵק לֹא אָכַל, וַאֲפִלּוּ אָכַל, סָפֵק יֵשׁ בּוֹ כַשִּׁיעוּר, סָפֵק שֶׁאֵין בּוֹ {ב}, חֵלֶב וְשׁוּמָן לְפָנָיו, אָכַל אֶת אֶחָד מֵהֶן וְאֵין יָדוּעַ אֵיזוֹ מֵהֶן אָכַל, אִשְׁתּוֹ וַאֲחוֹתוֹ עִמּוֹ בַבַּיִת, שָׁגַג בְּאַחַת מֵהֶן וְאֵין יָדוּעַ בְּאֵיזוֹ מֵהֶן שָׁגַג, שַׁבָּת וְיוֹם חֹל וְעָשָׂה מְלָאכָה בְּאַחַת מֵהֶן וְאֵין יָדוּעַ בְּאֵיזוֹ מֵהֶן עָשָׂה, מֵבִיא אָשָׁם תָּלוּי:
<b style="color: gray;">רע"ב</b> <b>ספק אכל חלב ספק לא אכל</b>. והיכי דמי, כגון חלב ושומן לפניו ואכל את אחד מהן, כדתני בסיפא. ופרושי קמפרש, ספק אכל חלב ספק לא אכל כיצד, כגון שהיה חלב ושומן לפניו ויש כאן איסור קבוע אבל אם היתה לפניו חתיכה אחת, ספק שהיא חלב ספק שהיא שומן ואכלה, פטור, דלא איקבע איסורא {א}: <b>ואפילו אכל</b>. ודאי חלב, ספק יש בו כזית. וכגון שבשעה שאכלו סבור שומן הוא ואח''כ נודע לו שהוא חלב, וספק יש בו כזית ספק אין בו: <b>אכל את אחד מהן</b>. וכסבור שומן הוא, ואחר כך נודע שהאחד היה חלב, וזה אינו יודע איזו אכל, מביא אשם תלוי. אבל אם בשעת אכילה היתה לו ספק והזיד ואכלה מספק, הוי מזיד ופטור: <b>שגג באחת מהן</b>. כסבור זו אשתו, ואחר כך נתספק איזו מהן היתה, מביא אשם תלוי:
<b style="color: gray;">תוי"ט</b>
{א} <b>ולפ''ז</b> ה''ה אם בא א' אח''כ ואכל את השניה חייב אע''ג דלפניו לא היה אלא חתיכה אחת ודר''פ דלעיל ע''א אומר אכל [כו'] כ' הר''א דמיירי ג''כ בדאיקבע איסורא. והכ''מ כ' כיון דהעד אומר דודאי חלב אכל שפיר מיקרי איקבע איסורא אפי' בחתיכה אחת. ועתוי''ט: {ב} <b>ספק</b> כו: צ''ל דמיירי שיש שתי חתיכות לפניו ובשתיהן כשיעור ואכל מא' מהן כזית ומסופק אי הוי כזית שלם או פחות מעט ואשמעינן דאפי' בספק ספיקא מייתי אשם תלוי. וגבי שבת ויום חול נמי מצינו למשכח שתי חתיכות. כגון שעשה מלאכה בין השמשות דספק יום או לילה. וגם איקבע איסורא פירוש שעשה מלאכה בין השמשות קרוב למוצאי שבת דאיקבע אסורא כל היום. תוס'. אבל מהר''מ לא משמע כן:
<h3>פרק ד - משנה ב</h3>
כְּשֵׁם שֶׁאִם אָכַל חֵלֶב וְחֵלֶב בְּהֶעְלֵם אֶחָד אֵינוֹ חַיָּב אֶלָּא חַטָּאת אַחַת, כָּךְ עַל לֹא הוֹדַע שֶׁלָּהֶן אֵינוֹ מֵבִיא אֶלָּא אָשָׁם אֶחָד. אִם הָיְתָה יְדִיעָה בֵּינְתַיִם, כְּשֵׁם שֶׁהוּא מֵבִיא חַטָּאת עַל כָּל אַחַת וְאַחַת, כָּךְ הוּא מֵבִיא אָשָׁם תָּלוּי עַל כָּל אַחַת וְאֶחָת. כְּשֵׁם שֶׁאִם אָכַל חֵלֶב וְדָם נוֹתָר וּפִגּוּל בְּהֶעְלֵם אֶחָד חַיָּב עַל כָּל אַחַת וְאַחַת, כָּךְ עַל לֹא הוֹדַע שֶׁלָּהֶן מֵבִיא אָשָׁם תָּלוּי עַל כָּל אַחַת וְאֶחָת. חֵלֶב וְנוֹתָר לְפָנָיו, אָכַל אֶחָד מֵהֶם וְאֵין יָדוּעַ אֵיזֶה מֵהֶם אָכַל, אִשְׁתּוֹ נִדָּה וַאֲחוֹתּוֹ עִמּוֹ בַּבַּיִת, שָׁגַג בְּאַחַת מֵהֶן וְאֵין יָדוּעַ בְּאֵיזוֹ מֵהֶן שָׁגַג, שַׁבָּת וְיוֹם הַכִּפּוּרִים וְעָשָׂה מְלָאכָה בֵּין הַשְּׁמָשׁוֹת וְאֵין יָדוּעַ בְּאֵיזֶה מֵהֶן עָשָׂה, רַבִּי אֱלִיעֶזֶר מְחַיֵּב חַטָּאת, וְרַבִּי יְהוֹשֻׁעַ פּוֹטֵר. אָמַר רַבִּי יוֹסֵי, לֹא נֶחְלְקוּ עַל הָעוֹשֶׂה מְלָאכָה בֵּין הַשְּׁמָשׁוֹת שֶׁהוּא פָטוּר, שֶׁאֲנִי אוֹמֵר, מִקְצָת מְלָאכָה עָשָׂה מֵהַיּוֹם וּמִקְצָתָהּ לְמָחָר {ו}, וְעַל מַה נֶּחְלָקוּ, עַל הָעוֹשֶׂה בְּתוֹךְ הַיּוֹם וְאֵין יָדוּעַ אִם בַּשַּׁבָּת עָשָׂה וְאִם בְּיוֹם הַכִּפּוּרִים עָשָׂה, אוֹ עַל הָעוֹשֶׂה וְאֵין יָדוּעַ מֵעֵין אֵיזוֹ מְלָאכָה עָשָׂה, רַבִּי אֱלִיעֶזֶר מְחַיֵּב חַטָּאת, וְרַבִּי יְהוֹשֻׁעַ פּוֹטֵר. אָמַר רַבִּי יְהוּדָה, פּוֹטְרוֹ הָיָה רַבִּי יְהוֹשֻׁעַ אַף מֵאָשָׁם תָּלוּי:
<b style="color: gray;">רע"ב</b> <b>כך על לא הודע שלהן</b>. כגון אכל שתי חתיכות כסבור ששתיהן שומן הן ואחר כך נודע שכל אחת מהן ספק, אינו מביא אלא אשם תלוי אחד, הואיל ולא נודע לו בין אכילה לאכילה שספק חלב אכל: <b>ואם היתה ידיעה בינתים</b>. ידיעת ספק: <b>כשם שהוא מביא חטאת על כל אחת ואחת</b>. אם היתה ידיעת ודאי בינתיים, כך בידיעת ספק מביא שני אשמות תלויין: <b>חלב ונותר לפניו</b>. וסבר דשניהן שומן של היתר: <b>אשתו נדה ואחותו עמו בבית</b>. בא על אחת מהן כסבור לבוא על אשתו טהורה, ונמצא שאשתו היתה נדה, ועוד ספק על איזו מהן בא: <b>ועשה מלאכה בין השמשות</b>. כסבור חול הוא: <b>ר' אליעזר מחייב חטאת</b>. ממה נפשך, אם חלב אכל חייב, אם נותר אכל חייב, וכן כולם {ג}: <b>ורבי יהושע פוטר</b>. דגבי חטאת כתיב (ויקרא ד,) אשר חטא בה, עד שיוודע לו במה חטא. ור' אליעזר, האי אשר חטא בה מיבעי ליה פרט למתעסק במלאכת שבת, כגון נתכוין לחתוך את התלוש וחתך את המחובר, שהוא פטור, כיון דלא נתכוין לחתיכה דאיסורא {ד}. ודוקא מתעסק במלאכת שבת הוא דפטור, דמלאכת מחשבת אסרה תורה {ה}. אבל מתעסק בחלבים ובעריות, כגון שאכל חלב או בא על הערוה שלא במתכוין, חייב לכולי עלמא, שהרי נהנה: <b>לא נחלקו</b>. ר' אליעזר דאמר לא בעינן שידע במה חטא לא נחלק על רבי יהושע, ומודה לו בעושה מלאכה בין השמשות שבין שבת ויום הכפורים שהוא פטור: <b>שאני אומר</b>. חצי שיעור המלאכה נעשית בשבת וחצי שיעור ביום הכפורים, ואין כאן חיוב חטאת: <b>מעין איזו מלאכה עשה</b>. אם חרש או זרע: <b>פוטרו היה רבי יהושע אף מאשם תלוי</b>. דגבי אשם תלוי כתיב (ויקרא ה') כי תחטא ולא ידע, פרט לזה שידע שחטא אלא שאין החטא מסויים. וחטאת נמי לא מיחייב, שאע''פ שידע שחטא ממה נפשך, מכל מקום לא הוברר לו במה חטא. ופסק ההלכה, שהוא חייב באשם תלוי בין בחלב ונותר לפניו שאפשר שיוברר הדבר, בין בעושה מלאכה בין השמשות שבין שבת ויוה''כ שאי אפשר שיוברר הדבר, וכן באשתו נדה ואחותו עמו בבית ושגג באחת מהן, בכל אלו מביא אשם תלוי:
<b style="color: gray;">תוי"ט</b>
{ג} <b>גמ'</b> אע''ג דלענין טומאת מקדש וקדשיו לא ס''ל ר''א הכי כדפי' הר''ב בספ''ב דשבועות: {ד} <b>וא''ת</b> שוגג נמי דכל התורה כולה לא מתכוין לאיסור. וי''ל בכל התירה כולה [כשאמר מותר] הוא בשוגג בדבר שידוע לנו שהוא איסור. אבל הכא מתכוין לדבר שהוא היתר לכ''ע אם היה כפי מה שהוא סבור. ולכך פטור משום דהוי מתעסק: {ה} <b>וק'</b> דא''כ בה למ''ל דממלאכת מחשבת מצי למילף כו' ונ''ל דר''א לא דריש מלאכת מחשבת ור''י לא דריש בה. רש''י. וק' דבס''פ פי' הר''ב בעצמו דדריש בה אליבא דר''י ועוד ק' דנקט למלאכת מחשבת בדר''א והתוס' במס' שבת ד' ע''ב תי' די''ל דממלאכת מחשבת ילפי' נתכוין לחתוך מחובר זה וחתך מחובר אחר דפטור דלא נעשית מחשבתו ואצטריך בה לנתכוין לתלוש וחתך אותו דבר עצמו שנתכוין לחתכו ונמצא שהיה מחובר דנתקיימה מחשבתו אלא כוונתו להיתר היה. והשתא בין לר''א בין לר''י אצטרכו שני הדרשות. וא''כ הר''ב שכתב מלאכת מחשבת אתלוש לא דק. ועתוי''ט: {ו} <b>ומקצתה</b> כו'. והא שמעינא ליה דמחייב. דתנן רא''א האורג ג' חוטין בתחלה וא' על האריגה חייב. א''ר יוסף ר''י אליבא דר''א הכי מתני רא''א האורג ג' חוטין בתחלה ושנים על האריג חייב פרש''י ב' על האריג. כל השיעור הוא זה. ובתחלה ה''ט דבעי ג' משום דסתרי. דשנים אינם מתקיימים. אבל הכא איכא למימר חציו היום וחציו למחר:
<h3>פרק ד - משנה ג</h3>
רַבִּי שִׁמְעוֹן שְׁזוּרִי וְרַבִּי שִׁמְעוֹן אוֹמְרִים, לֹא נֶחְלְקוּ עַל דָּבָר שֶׁהוּא מִשּׁוּם שֵׁם אֶחָד שֶׁהוּא חַיָּב, וְעַל מַה נֶּחְלָקוּ, עַל דָּבָר שֶׁהוּא מִשּׁוּם שְׁנֵי שֵׁמוֹת, שֶׁרַבִּי אֱלִיעֶזֶר מְחַיֵּב חַטָאת, וְרַבִּי יְהוֹשֻׁעַ פּוֹטֵר {ז}. אָמַר רַבִּי יְהוּדָה אֲפִלּוּ נִתְכַּוֵּן לְלַקֵּט תְּאֵנִים וְלִקֵּט עֲנָבִים, עֲנָבִים וְלִקֵּט תְּאֵנִים, שְׁחוֹרוֹת וְלִקֵּט לְבָנוֹת, לְבָנוֹת וְלִקֵּט שְׁחוֹרוֹת, רַבִּי אֱלִיעֶזֶר מְחַיֵּב חַטָאת, וְרַבִּי יְהוֹשֻׁעַ פּוֹטֵר. אָמַר רַבִּי יְהוּדָה, תָּמֵהַּ אֲנִי אִם יִפְטַר בָּהּ רַבּי יְהוֹשֻׁעַ. אִם כֵּן, לָמָּה נֶאֱמַר (ויקרא ד), אֲשֶׁר חָטָא בָּהּ, פְּרָט לַמִּתְעַסֵּק:
<b style="color: gray;">רע"ב</b> <b>משום שם אחד</b>. כגון שתי נשים נדות עמו בבית ושגג באחת מהן: <b>שהוא חייב</b>. שהרי ידע במה חטא: <b>על דבר שהוא משום שני שמות</b>. כגון ספק קצר ספק טחן: <b>אפילו נתכוין ללקט תאנים וליקט ענבים</b>. בגמרא מפרש מלתיה דר' יהודה במתכוין ללקט תאנים תחילה ואח''כ ענבים, והלכה ידו על האחרונים וליקט ענבים תחילה ואח''כ תאנים. וכן אם היה מתכוין ללקוט שחורות ואח''כ לבנות ונהפך הדבר וליקט לבנות תחילה ואח''כ שחורות: <b>ר' אליעזר מחייב חטאת</b>. דהואיל ולשניהם נתכוין לא אכפת לן במוקדם ומאוחר: <b>ור' יהושע פוטר</b>. הואיל ובשעת לקיטת כל אחד ואחד לא לזה נתכוין, הוי ליה כמתעסק ופטור: <b>הכי גרסינן, אמר ר' שמעון תמיהני אם פטר בזה ר' יהושע</b>. אם כן למה נאמר אשר חטא בה {ח}. סתם מתניתין קא מתמה על תמיהתו של ר' שמעון, אם כן דלא פטר בזה ר' יהושע, למה נאמר אשר חטא בה. ומשני, פרט למתעסק, לאפוקי מי שלא היה מתכוין ללקוט כלל, או שהיה מתכוין ללקוט תאנים לבד וליקט ענבים לבד, שלא נעשית מחשבתו כל עיקר. והלכה כרבי יהושע וכמו שפירשה למלתיה רבי יהודה:
<b style="color: gray;">תוי"ט</b>
{ז} <b>שר''א</b> כו' דבה דכתיב בקרא בין אידיעה בין אחטאת היא. לר''י עד שיתכוין לחטוא בה ולעת הידיעה ידע במה חטא. ולר''א כיון שנתכוין לדבר שיש בו חטא ולעת ידיעה נודע לו שחטא כדפירש''י: {ח} <b>המ''ל</b> וליטעמך ולר''א למה נאמר בה דהא איהו לית ליה דרשא דעד שיודע כו':
<h2>פרק ה</h2>
<h3>פרק ה - משנה א</h3>
דַּם שְׁחִיטָה בַּבְּהֵמָה, בַּחַיָּה {א}, וּבָעוֹפוֹת, בֵּין טְמֵאִים וּבֵין טְהוֹרִים דַּם נְחִירָה, וְדַם עִקּוּר {ב}, וְדַם הַקָּזֶה שֶׁהַנֶּפֶשׁ יוֹצְאָה בוֹ {ד}, חַיָּבִים עָלָיו. דַּם הַטְּחוֹל, דַּם הַלֵּב, דַּם בֵּיצִים, דַּם דָּגִים דַּם חֲגָבִים, דַּם הַתַּמְצִית, אֵין חַיָּבִין עֲלֵיהֶן. רַבִּי יְהוּדָה מְחַיֵּב {ז} בְּדַם הַתַּמְצִית:
<b style="color: gray;">רע"ב</b> <b>דם שחיטה</b>. בין בבהמה בין בחיה בין בעופות, בין דם נחירה בין דם עיקור שנעקרו הסימנים, וכן דם הקזה שהנפש יוצאה בו, ואיזהו דם שהנפש יוצאה בו, כל זמן שהוא מקלח דהיינו האמצעי, יצא ראשון שבתחילת ההקזה, ואחרון לאחר שכלה הדם ונתמעט, שהוא שותת בסמוך ואינו מקלח מרחוק {ג} שאין זה דם הנפש: <b>חייבים עליו</b>. אם אכל ממנו כזית חייב כרת: <b>דם הלב</b>. דם הנבלע בבשר הלב, והוי כשאר דם האברים שהוא בלאו, ואין חייבין עליו כרת. אבל דם הנמצא בחלל הלב, מבית השחיטה הוא בא, שהבהמה שואפת בעת שחיטה ומכנסת דם מבית השחיטה בחלל הלב, וחייבים עליו כרת אם יש בו כזית: <b>דם ביצים</b>. אית דמפרשי דם שבביצי הזכר בשור איל ותיש. ולי נראה, דם הנמצא בביצת תרנגולת: <b>ודם התמצית</b>. שמתמצה ונסחט ושותת כשיוצא. לשון ונמצה דמו (ויקרא א'): <b>אין חייבים עליו כרת</b>. שאין כרת אלא בדם הנפש. דכתיב (שם י''ז) כי נפש כל בשר דמו הוא כל אוכליו יכרת. ופסק ההלכה, דדם הטחול והלב והכליות ודם התמצית הרי אלו באזהרה וכל דם לא תאכלו, ולוקין עליהם ואין בהם משום כרת. ודם הנמצא בביצים, אסור מדברי סופרים. ודם שרצים, אם אכלו ממנו כזית לוקה משום אוכל שרץ, ולא משום אוכל דם. ודם דגים וחגבים טהורים, מותר לכתחילה {ה}, אבל צריך שיהיה בדם דגים, קשקשים, שיוכיח עליו שהוא דם דגים, מפני מראית העין {ו}. ודם האדם, אסור מדברי סופרים כשפירש מן האדם, ואין לוקין עליו:
<b style="color: gray;">תוי"ט</b>
{א} <b>בחיה</b> כו'. ילפי' להו בגמ' מקראי: {ב} <b>דם</b> כו'. פי' הר''ב בב''ק ובחולין. נחירה שתוחב הסכין בנחיריו וחותך. ועקירה שעוקר הסימנין ממקום חבורן. וכ' התוס' אבל קשה כיון שאינה מתה ע''י כך והל''מ שהוא פסולה [כששוחט אח''כ]. א''כ דמה אינה בכרת כיון שאין הנשמה יוצאת בו. לכך צ''ל דם משחיטה שהיתה לאחר עיקור. ועתוי''ט בשם הרמב''ן: {ג} <b>ל'</b> רש''י בתחלה שחור ואח''כ יוצא אדום ושתיהן בשתיתה בלא קילוח ברחוק ואח''כ מקלח ובסוף כשהדם מתמעט שותת ויורד ע''כ. והאי דם הקזה ר''ל הקזת ב''ח שאסר דמו. שדם האדם אין חייבים עליו. הר''מ: {ד} <b>שהנפש</b> כו'. וה''ה דבדם שחיטה ונחירה ועיקור בעינן שהנפש יוצאה בו. אלא לא איצטריך למימר רק גבי דם הקז' שאין רגיל שיקיז דם לבהמתו עד שיצא לה דם הנפש. תוס'. ועתוי''ט: {ה} <b>ודם</b> דגים טמאים אסור. ואין לוקים עליו משום דם ולא משום שרץ המים. ועתוי''ט: {ו} <b>ולא</b> הצריך שום הוכחה לדם חגבים ובגמ' לא אתמר אלא בדגים. וצ''ע אם ה''ה בחג אי לא: {ז} <b>מחייב</b>. ומודה ר''י לענין כפרה. שנאמר כי הדם הוא בנפש יכפר דם שהנפש יוצאה בו מכפר כו' והכא היינו טעמא דמרבי ליה מכל דם. גמ':
<h3>פרק ה - משנה ב</h3>
רַבִּי עֲקִיבָא מְחַיֵּב {ח} עַל סְפֵק מְעִילוֹת אָשָׁם תָּלוּי, וַחֲכָמִים פּוֹטְרִים. וּמוֹדֶה רַבִּי עֲקִיבָא, שֶׁאֵין מֵבִיא אֶת מְעִילָתוֹ, עַד שֶׁתִּתְוַדַּע לוֹ, וְיָבִיא עִמָּהּ אָשָׁם וַדָּאי. אָמַר רַבִּי טַרְפוֹן, מַה לָּזֶה מֵבִיא שְׁתֵּי אֲשָׁמוֹת, אֶלָּא יָבִיא מְעִילָה וְחֻמְשָׁהּ, וְיָבִיא אָשָׁם בִּשְׁנֵי סְלָעִים, וְיֹאמַר, אִם וַדַּאי מָעַלְתִּי, זוֹ מְעִילָתִי וְזֶה אֲשָׁמִי. וְאִם סָפֵק, הַמָּעוֹת נְדָבָה, וְאָשָׁם תָּלוּי, שֶׁמִּמִּין שֶׁהוּא מֵבִיא עַל הוֹדַע, מֵבִיא עַל לֹא הוֹדַע {יא}:
<b style="color: gray;">רע"ב</b> <b>ספק מעילות</b>. ספק נהנה מן ההקדש ספק לא נהנה: <b>וחכמים פוטרים</b>. דבחטאת כתיב מצות {ט}, ובאשם תלוי כתיב מצות, כל שחייבין על שגגתו חטאת, חייבין על לא הודע שלו אשם תלוי. ונהנה מן ההקדש שאין חייבים על שגגתו חטאת אלא אשם ודאי, אין חייבין על לא הודע שלו אשם תלוי: <b>שאינו מביא את מעילתו</b>. אין צריך להביא הממון: <b>שתי אשמות</b>. שאם הודע לו שחטא אחך שהביא אשם תלוי, צריך להביא אשם ודאי: <b>יביא מעילה וחומשה</b>. קרן הממון שנסתפק לו אם נהנה ממנו וחומשו: <b>בשתי סלעים</b>. איל הנקח בשתי סלעים, דכתיב (שם ח,) בערכך כסף שקלים: <b>ואם ספק</b>. הכי קאמר, ואם בספיקו עומד לעולם {י} יהיה באשם תלוי: <b>שממין שמביא על הודע מביא על לא הודע</b>. הלכך יכול להביא ולהתנות. והלכה כחכמים:
<b style="color: gray;">תוי"ט</b>
{ח} <b>מחייב</b> כו'. פליגי בדרשא דקראי בגמ': {ט} <b>פי'</b> בחטאת קבועה: {י} <b>דאם</b> ספק מאי קאמר פשיטא דספק הוא לו: {יא} <b>שממין</b>. לא בעי אתויי אשם ודאי דלא בעי ידיעה לכתחילה כמו בחטאת. שאם היה ספק מביא א''ת ולכי מתודה מביא חטאתו. גמ':
<h3>פרק ה - משנה ג</h3>
אָמַר לוֹ רַבִּי עֲקִיבָא, נִרְאִים דְּבָרֶיךָ בִּמְעִילָה מְעֻטָּה, הֲרֵי שֶׁבָּא עַל יָדוֹ סְפֵק מְעִילָה בְּמֵאָה מָנֶה, לֹא יָפֶה לוֹ שֶׁיָּבִיא אָשָׁם בִּשְׁתֵּי סְלָעִים וְאַל יָבִיא סְפֵק מְעִילָה בְּמֵאָה מָנֶה, הָא מוֹדֶה רַבִּי עֲקִיבָא לְרַבִּי טַרְפוֹן בִּמְעִילָה מֻעָטֶת. הָאִשָּׁה שֶׁהֵבִיאָה חַטַאת הָעוֹף סָפֵק, אִם עַד שֶׁלֹּא נִמְלְקָה נוֹדַע לָהּ שֶׁיָּלְדָה וַדּאי, תַּעֲשֶׂנָּה וַדַּאי, שֶׁמִּמִּין שֶׁהִיא מְבִיאָה עַל לֹא הוֹדַע, מְבִיאָה עַל הוֹדַע:
<b style="color: gray;">רע"ב</b> <b>חטאת העוף ספק</b>. האשה שילדה ספק מין פטור ספק מין חיוב, מביאה כבש לעולה ומתנה, אם מין חיוב יהא לחובה, ואם מין פטור יהא לנדבה. אבל חטאת מביאה בספק ואינה נאכלת, שמא חולין היא ומליקת חולין נבילה: <b>תעשנה ודאי</b>. ותאכל לכהנים כשאר חטאות: <b>שממין שהיא מביאה</b>. שהרי פרידה אחת מן התורים או מן בני היונה היא מביאה לחטאת, בין ודאי יולדת בין על ספק יולדת:
<b style="color: gray;">תוי"ט</b> <b>.אין</b> פירוש למשנה זו
<h3>פרק ה - משנה ד</h3>
חֲתִיכָה שֶׁל חֻלִּין וַחֲתִיכָה שֶׁל קֹדֶשׁ, אָכַל אַחַת מֵהֶן וְאֵין יָדוּעַ אֵיזוֹ מֵהֶן אָכַל, פָּטוּר. רַבִּי עֲקִיבָא מְחַיֵּב בְּאָשָׁם תָּלוּי. אָכַל אֶת הַשְּׁנִיָּה, מֵבִיא אָשָׁם וַדָּאי. אָכַל אֶחָד אֶת הָרִאשׁוֹנָה, וּבָא אַחֵר וְאָכַל אֶת הַשְּׁנִיָּה, זֶה מֵבִיא אָשָׁם תָּלוּי וְזֶה {יב} מֵבִיא אָשָׁם תָּלוּי, דִּבְרֵי רַבִּי עֲקִיבָא. רַבִּי שִׁמְעוֹן אוֹמֵר, שְׁנֵיהֶם מְבִיאִים אָשָׁם אֶחָד. רַבִּי יוֹסֵי אוֹמֵר, אֵין שְׁנַיִם מְבִיאִים אָשָׁם אֶחָד:
<b style="color: gray;">רע"ב</b> <b>ור' עקיבא מחייב</b>. ר' עקיבא לטעמיה, דמחייב אשם תלוי על ספק מעילות: <b>שניהם מביאין אשם אחד</b>. בשותפות, ויאמר זה לזה אם אתה אכלת החתיכה של קודש יהא חלקי מחול לך ויהא אשם כולו עליך: <b>אין שנים מביאים אשם אחד</b>. דלית ליה תנאי בקרבנות {יג}, אלא אם כדברי חכמים שניהם פטורים, אי כר' עקיבא כל אחד מביא אשם תלוי. והלכה כחכמים שאין מביאים אשם תלוי על ספק מעילות:
<b style="color: gray;">תוי"ט</b>
{יב} וזה כו'. דלא בעי חתיכה משני חתיכות כו' דכיון דאיקבע איסורא מעיקרא חייב כו'. עתוי''ט: {יג} <b>כלומר</b> הבא על חטא כדתנן בסוף פירקין דדוקא בחטאת אין שנים כו' ואשם תלוי נמי במקום חטאת הוא בא:
<h3>פרק ה - משנה ה</h3>
חֲתִיכָה {יד} שֶׁל חֻלִּין וַחֲתִיכָה שֶׁל חֵלֶב, אָכַל אַחַת מֵהֶן וְאֵין יָדוּעַ אֵיזוֹ מֵהֶן אָכַל, מֵבִיא אָשָׁם תָּלוּי. אָכַל אֶת הַשְּׁנִיָּה, מֵבִיא חַטָּאת. אָכַל אֶחָד אֶת הָרִאשׁוֹנָה וּבָא אַחֵר וְאָכַל אֶת הַשְּׁנִיָּה, זֶה מֵבִיא אָשָׁם תָּלוּי וְזֶה מֵבִיא אָשָׁם תָּלוּי (דִּבְרֵי רַבִּי עֲקִיבָא). רַבִּי שִׁמְעוֹן אוֹמֵר שְׁנֵיהֶם מְבִיאִים חַטָּאת אֶחָת. רַבִּי יוֹסֵי אוֹמֵר, אֵין שְׁנַיִם מְבִיאִים חַטָּאת אֶחָת:
<b style="color: gray;">רע"ב</b> <b>חטאת אחת</b>. ומתנה זה עם זה כדפרישנא לעיל: <b>אין שנים מביאין חטאת אחת</b>. אבל אשם תלוי מייתי כל חד וחד, משום חתיכת החלב {טו}. והיינו תנא קמא. והא קמשמע לן, דתנא קמא ר' יוסי הוא והלכה כמותי:
<b style="color: gray;">תוי"ט</b>
{יד} <b>חתיכה</b> כו'. והוא שומן דמיחלף בחלב. והכא משום דלקמן תני קדש תני הכא חולין: {טו} <b>גמ'</b> ובברייתא דבהדיא אמר ר''י הכי:
<h3>פרק ה - משנה ו</h3>
חֲתִיכָה שֶׁלִ חֵלֶב וַחֲתִיכָה שֶׁל קֹדֶשׁ, אָכַל אֶת אַחַת מֵהֶן וְאֵין יָדוּעַ אֵיזוֹ מֵהֶן אָכַל, מֵבִיא אָשָׁם תָּלוּי. אָכַל אֶת הַשְּׁנִיָּה, מֵבִיא חַטָּאת וְאָשָׁם וַדָּאי. אָכַל אֶחָד אֶת הָרִאשׁוֹנָה וּבָא אַחֵר. וְאָכַל אֶת הַשְּׁנִיָּה, זֶה מֵבִיא אָשָׁם תָּלוּי, וְזֶה מֵבִיא אָשָׁם תָּלוּי. רַבִּי שִׁמְעוֹן אוֹמֵר, שְׁנֵיהֶם מְבִיאִים חַטָּאת וְאָשָׁם. רַבִּי יוֹסֵי אוֹמֵר, אֵין שְׁנַיִם מְבִיאִים חַטָּאת וְאָשָׁם:
<b style="color: gray;">רע"ב</b> <b>חתיכה של חלב וחתיכה של קודש כו' מביא אשם תלוי</b>. אפילו לרבנן דאמרי אין מביאים אשם תלוי על ספק מעילות, הכא מודו דחייב, משום חתיכה של חלב {טז}: <b>מביא חטאת ואשם ודאי</b>. על החתיכה של חלב מביא חטאת, ועל בשר של קודש אשם ודאי: <b>חטאת ואשם</b>. בשותפות. ומתנה, אם אני אכלתי חלב ואתה קודש יהא חלקי באשם מחול לך וחלקך בחטאת מחול לי. ואם אני אכלתי קודש ואתה חלב יהא חלקי בחטאת מחול לך וחלקך באשם מחול לי: <b>אין שנים מביאים חטאת ואשם</b>. בשותפות, אלא זה מביא אשם תלוי וזה מביא אשם תלוי. והיינו תנא קמא. והא קמשמע לן דתנא קמא הוא ר' יוסי והלכה כמותו:
<b style="color: gray;">תוי"ט</b>
{טז} <b>ור''ע</b> [נמי] מחייב בזה. מחמת החלב ומחמת הקדש אחת. לפי שאשם תלוי אחד הוא צריך להביא על שתי הספקות יחד. הר''מ:
<h3>פרק ה - משנה ז</h3>
חֲתִיכָה שֶׁל חֵלֶב וַחֲתִיכָה שֶׁל חֵלֶב קֹדֶשׁ, אָכַל אֶת אַחַת מֵהֶן וְאֵין יָדוּעַ אֵיזוֹ מֵהֶן אָכַל, מֵבִיא חַטָּאת. רַבִּי עֲקִיבָא אוֹמֵר, מֵבִיא אָשָׁם תָּלוּי. אָכַל אֶת הַשְּׁנִיָּה, מֵבִיא שְׁתֵּי חַטָּאוֹת וְאָשָׁם וַדָּאי. אָכַל אֶחָד אֶת הָרִאשׁוֹנָה וּבָא אַחֵר וְאָכַל אֶת הַשְּׁנִיָּה, זֶה מֵבִיא חַטָּאת וְזֶה מֵבִיא חַטָּאת. רַבִּי עֲקִיבָא אוֹמֵר, זֶה מֵבִיא אָשָׁם תָּלוּי וְזֶה מֵבִיא אָשָׁם תָּלוּי. רַבִּי שִׁמְעוֹן אוֹמֵר, זֶה חַטָּאת וְזֶה חַטָּאת, וּשְׁנֵיהֶם מְבִיאִים אָשָׁם אֶחָד. רַבִּי יוֹסֵי אוֹמֵר, אֵין שְׁנַיִם מְבִיאִין אָשָׁם אֶחָד:
<b style="color: gray;">רע"ב</b> <b>חתיכה של חלב וחתיכה של חלב קודש כו' מביא חטאת</b>. דממה נפשך חלב אכל: <b>ר' עקיבא אומר</b>. אף אשם תלוי כחטאת (ולשון רש''י עם החטאת), משום ספק מעילות. ואין הלכה כרבי עקיבא: <b>מביא שתי חטאות</b>. והוא שאכלן בשתי העלמות. שאם לא היתה שם ידיעה בינתים, אינו חייב אלא אחת: <b>זה מביא אשם תלוי וכו'</b>. מוסף על החטאת שהוא צריך להביא משום אוכל חלב מביא אשם תלוי משום ספק מעילות: <b>ושניהם מביאין אשם אחד</b>. בשותפות ומתנין: <b>רבי יוסי אומר כו'</b>. ות''ק ר' יוסי הוא והלכה כמותו:
<b style="color: gray;">תוי"ט</b> <b>.אין</b> פירוש למשנה זו
<h3>פרק ה - משנה ח</h3>
חֲתִיכָה שֶׁל חֵלֶב וַחֲתִיכָה שֶׁל חֵלֶב נוֹתָר, אָכַל אֶת אַחַת מֵהֶן וְאֵין יָדוּעַ אֶת אֵיזוֹ מֵהֶם אָכַל, מֵבִיא חַטָּאת וְאָשָׁם תָּלוּי. אָכַל אֶת הַשְּׁנִיָּה, מֵבִיא שָׁלשׁ חַטָּאוֹת. אָכַל אֶחָד אֶת הָרִאשׁוֹנָה וּבָא אַחֵר וְאָכַל אֶת הַשְּׁנִיָּה, זֶה מֵבִיא חַטָּאת וְאָשָׁם תָּלוּי וְזֶה מֵבִיא חַטָּאת וְאָשָׁם תָּלוּי. רַבִּי שִׁמְעוֹן אוֹמֵר, זֶה חַטָּאת וְזֶה חַטָּאת, וּשְׁנֵיהֶם מְבִיאִים חַטָּאת אֶחָת {יח}. רַבִּי יוֹסֵי אוֹמֵר, כָּל חַטָּאת שֶׁהִיא בָאָה עַל חֵטְא, אֵין שְׁנַיִם מְבִיאִים אוֹתָהּ:
<b style="color: gray;">רע"ב</b> <b>חתיכה של חלב וחתיכה של חלב נותר כו'</b>. מביא חטאת משום חלב ואשם תלוי מחמת ספק של נותר, שהנותר בכרת כחלב. ואיסור נותר חל על איסור חלב לפי שהוא איסור מוסיף: <b>מביא שלש חטאות</b>. שתים משום חלב ואחת משום נותר. והוא שהיתה לו ידיעה בינתים. דאי לאו הכי אינו מביא אלא שתי חטאות, אחת משום חלב ואחת משום נותר. והאי דלא תני הכא שלש חטאות ואשם ודאי כדתני לעיל, משום דרוב נותר אין בו שוה פרוטה, דלא חזי למידי, ואשם מעילות אינו בא על פחות משום פרוטה {יז}: <b>כל חטאת שהיא באה על חטא</b>. לאפוקי חטאת יולדת שאינה באה על חטא. דסבר רבי יוסי ששתים מביאות אותה בשותפות ובתנאי, כדאמרינן בפרק קמא. ופסק הלכה, שאין חטאת באה בשותפות ואפילו חטאת של מחוסרי כפרה:
<b style="color: gray;">תוי"ט</b>
{יז} גמ' והא יש אוכל אכילה אחת רפ''ג מ''ד. דקתני ביה נותר. וקתני מביא ד' חטאת ואשם א' א''ל ההיא בגסה [באכילה גסה] וההיא בדקה. א''נ ההיא בימות הגשמים. הכא בימות החמה דמסרחת הבשר: {יח} <b>ר''ש</b> כו'. דבמוקדשין ס''ל דגלי רחמנא דאיסור חל על איסור והשתא ל''ק ממ''ד פ''ג דשבועות, ותמוה דבגמ' הקשו זה מברייתא ולא הקשו ממשנה דשבועות. ועתוי''ט:
<h2>פרק ו</h2>
<h3>פרק ו - משנה א</h3>
הַמֵּבִיא אָשָׁם תָּלוּי, וְנוֹדַע לוֹ שֶׁלֹּא חָטָא, אִם עַד שֶׁלֹּא נִשְׁחַט, יֵצֵא וְיִרְעֶה בָעֵדֶר, דִּבְרֵי רַבִּי מֵאִיר. וַחֲכָמִים אוֹמְרִים, יִרְעֶה עַד שֶׁיִּסְתָּאֵב וְיִמָּכֵר וְיִפְּלוּ דָמָיו לִנְדָבָה. רַבִּי אֱלִיעֶזֶר אוֹמֵר, יִקְרַב, שֶׁאִם {א} אֵינוֹ בָא עַל חֵטְא זֶה, הֲרֵי הוּא בָא עַל חֵטְא אַחֵר. אִם מִשֶּׁנִּשְׁחַט נוֹדַע לוֹ, הַדָּם יִשָּׁפֵךְ {ב}, וְהַבָּשָׂר יֵצֵא לְבֵית הַשְּׂרֵפָה. נִזְרַק הַדָּם, הַבָּשָׂר יֵאָכֵל. רַבִּי יוֹסֵי אוֹמֵר, אֲפִלּוּ הַדָּם בַּכּוֹס, יִזָּרֵק, וְהַבָּשָׂר יֵאָכֵל:
<b style="color: gray;">רע"ב</b> <b>המביא אשם תלוי</b>. יצא ויראה בעדר. עם שאר צאנו כחולין גמורים. דסבר ר' מאיר, כיון דלא צריך ליה לא מקדיש ליה: <b>ירעה עד שיסתאב</b>. דמתוך שלבו נוקפו בשעת ההפרשה ומתירא מספק החטא, גמר ומקדיש ליה ואע''פ שלא יצטרך, הלכך ירעה עד שיפול בו מום ויפלו דמיו לנדבה להביא מהן עולת נדבה. והלכה כחכמים: <b>הדם ישפך</b>. לאמה שבמקדש [צ''ל שבעזרה]: <b>לבית השריפה</b>. ואע''ג דחולין שנשחטו בעזרה טעונים קבורה, האי הוי כזבח פסול שטעון שריפה {ג}: <b>נזרק הדם</b>. קודם שנודע לו: <b>יאכל</b>. הבשר. דרחמנא אמר (ויקרא ה') והוא לא ידע ונסח לו, בשעת סליחה לא תהא ידיעה. והכא נמי בשעת זריקת הדם דהיינו שעת סליחה לא היתה ידיעה, והרי גמר כל כפרת ספיקו, והוה ליה אשם תלו. כשר {ד}: <b>אפילו הדם בכוס יזרק</b>. דסבר רבי יוסי כלי שרת מקדשין את הפסול ליקרב, וכל העומד ליזרק כזרוק דמי, והוי כאילו נזרק הדם כבר קודם שהיתה לו ידיעה. ואין הלכה כר' יוסי:
<b style="color: gray;">תוי"ט</b>
{א} <b>שאם</b> כו'. ר' אליעזר לטעמיה דאמר במשנה ג' מתנדב אדם אשם תלוי בכל יום. תוי''ט. ועתו''ח: {ב} <b>ישפך</b>. אפי' לרבנן דאמרי דעבדי' מיניה עולת נדבה. היינו דוקא לדמיו אבל איהו גופיה מודו דזבח פסול הוא. אי נמי כיון דבשעת שחיטה לא היה ראוי לעולה. שעדיין לא נודע לו לכך לא יקריבוהו עולה אחר שחיטה. תוס': {ג} <b>רש''י</b>. ותמיהני דהא אמרן בגמר ומקדיש ליה ואם כן מעיקרא לאו קושיא דהא לא הוי חולין בעזרה. ועתוי''ט: {ד} <b>שהרי</b> על הספק בא מתחלה וכיפר הספק והלך. רש''י:
<h3>פרק ו - משנה ב</h3>
אָשָׁם וַדַּאי, אֵינוֹ כֵן. אִם עַד שֶׁלֹּא נִשְׁחַט, יֵצֵא וְיִרְעֶה בָעֵדֶר. מִשֶּׁנִּשְׁחַט, הֲרֵי זֶה יִקָּבֵר. נִזְרַק הַדָּם, הַבָּשָׂר יֵצֵא לְבֵית הַשְּׂרֵפָה. שׁוֹר הַנִּסְקָל, אֵינוֹ כֵן, אִם עַד שֶׁלֹּא נִסְקַל, יֵצֵא וְיִרְעֶה בָעֵדֶר. מִשֶּׁנִּסְקַל, מֻתָּר בַּהֲנָאָה. עֶגְלָה עֲרוּפָה, אֵינָהּ כֵּן. אִם עַד שֶׁלֹּא נֶעֶרְפָה, תֵּצֵא וְתִרְעֶה בָעֵדֶר. מִשֶּׁנֶּעֶרְפָה, תִּקָּבֵר בִּמְקוֹמָהּ, שֶׁעַל סָפֵק בָּאָה מִתְּחִלָּתָהּ, כִּפְּרָה סְפֵקָהּ וְהָלְכָה לָהּ:
<b style="color: gray;">רע"ב</b> <b>אשם ודאי אינו כן</b>. בההיא לא פליגי רבנן דאם נודע לו עד שלא שחטו שלא חטא, יצא וירעה בעדר, דטעמא דרבנן באשם תלוי כיון דלבו נוקפו גמר ומקדיש מספק, אבל אשם ודאי, כגון אמרו לו אכלת קודש ונודע שלא חטא שהוזמו העדים, אי נמי כסבור קודש אכל ונמצא חולין, אגלאי מלתא דהקדש טעות היה: <b>הרי זה יקבר</b>. כיון דלא קדיש הוי כחולין שנשחטו בעזרה דטעונין קבורה: <b>נזרק הדם הבשר יצא לבית השריפה</b>. בגמרא מפרש דמי ששנה לעיל הרי זה יקבר לא שנה הכא הבשר יצא לבית השריפה, דכיון דסבר אשם ודאי חולין הוא ולא קדיש לעולם, אינו נשרף אלא נקבר {ה}: <b>שור הנסקל אינו כן, כאשם תלוי</b>. דהכא לא פליגי רבנן שאם נודע שלא הרג יצא וירעה בעדר: <b>עגלה ערופה אינה כן</b>. כאשם תלוי, שאם עד שלא נערפה נמצא ההורג, תצא ותרעה בעדר. ורמב''ם פירש, שור הנסקל אינו כן כאשם ודאי, דאשם ודאי משנשחט הרי זה יקבר, ושור הנסקל כשנודע לאחר שנסקל מותר בהנאה. ועגלה ערופה אינה כן כשור הנסקל, דשור הנסקל אם נודע משנסקל מותר בהנאה, ועגלה ערופה אם נודע ההורג משנערפה העגלה תקבר במקומה: <b>כיפרה ספיקה</b>. בשעת עריפה. שהרי עדיין ספק היה והלכה לה. הלכך אסורה בהנאה, ותקבר כדין כל העגלות הערופות:
<b style="color: gray;">תוי"ט</b>
{ה} <b>ותמהני</b> דכיון דרב אשי אמר דטעמ' דמתחזי כזבח פסול מאי דוחקיה לאוקמי כתרי תנאי:
<h3>פרק ו - משנה ג</h3>
רַבִּי אֱלִיעֶזֶר אוֹמֵר, מִתְנַדֵּב אָדָם אָשָׁם תָּלוּי בְּכָל יוֹם ובְכָל שָׁעָה שֶׁיִּרְצֶה, וְהִיא נִקְרֵאת אֲשַׁם חֲסִידִים. אָמְרוּ עָלָיו עַל בָּבָא בֶן בּוּטִי, שֶׁהָיָה מִתְנַדֵּב אָשָׁם תָּלוּי בְּכָל יוֹם, חוּץ מֵאַחַר יוֹם הַכִּפּוּרִים {ז} יוֹם אֶחָד. אָמַר, הַמָּעוֹן הַזֶּה, אִלּוּ הָיוּ מַנִּיחִים לִי, הָיִיתִי מֵבִיא, אֶלָּא אוֹמְרִים לִי הַמְתֵּן עַד שֶׁתִּכָּנֵס לְסָפֵק. וַחֲכָמִים אוֹמְרִים, אֵין מְבִיאִים אָשָׁם תָּלוּי אֶלָּא עַל דָּבָר שֶׁזְּדוֹנוֹ כָרֵת וְשִׁגְגָתוֹ חַטָּאת:
<b style="color: gray;">רע"ב</b> <b>מתנדב אדם אשם תלוי</b>. דכל עצמו של אשם תלוי נדבה הוא. דאי סלקא דעתך חובה הוא, כי מתידע ליה שחטא אמאי מייתי חטאת, אלא שמע מינה נדבה הוא {ו}: <b>חוץ מאחר יוה''כ</b>. דשאר ימות השנה הוא דאיכא למיחש בספק שום חטא שמא עשה או לאו, אבל השתא ליבא למיחש, דהא ביפר יוה''ב: <b>וחכמים אומרים אין מביאין אשם תלוי</b>. דהיינו טעמא דמייתי אשם תלוי מקמי דמתידע ליה, להגן עליו מן היסורים עד שיוודע לו, שהתורה חסה על גופו של ישראל, ואין אשם תלוי בא בנדבה. והלכה כחכמים:
<b style="color: gray;">תוי"ט</b>
{ו} <b>הואיל</b> ולא כיפר שום עון. הר''מ: {ז} <b>מאחר</b>. שכל היום מכפר כדתנן לקמן:
<h3>פרק ו - משנה ד</h3>
חַיָּבֵי חַטָּאוֹת וַאֲשָׁמוֹת וַדָּאִין שֶׁעָבַר עֲלֵיהֶן יוֹם הַכִּפוּרִים, חַיָּבִין לְהָבִיא לְאַחַר יוֹם הַכִּפּוּרִים. חַיָּבֵי אֲשָׁמוֹת תְּלוּיִין, פְּטוּרִים. מִי שֶׁבָּא עַל יָדוֹ סְפֵק עֲבֵרָה בְיוֹם הַכִּפּוּרִים אֲפִלּוּ עִם חֲשֵׁכָה, פָּטוּר, שֶׁכָּל הַיּוֹם מְכַפֵּר:
<b style="color: gray;">רע"ב</b> <b>חייבין להביא לאחר יוה''כ</b>. דאמר קרא (ויקרא ט''ז) מכל חטאתיכם לפני ה' תטהרו, חטא שאין מכיר בו אלא המקום דהיינו שלא נודע לו שחטא, יוה''כ מכפר. אבל חטא דאיכא דידע ביה חוץ מן המקום, אין יוה''כ מכפר:
<b style="color: gray;">תוי"ט</b> <b>.אין</b> פירוש למשנה זו
<h3>פרק ו - משנה ה</h3>
הָאִשָּׁה שֶׁיֵּשׁ עָלֶיהָ חַטַּאת הָעוֹף סָפֵק, שֶׁעָבַר עָלֶיהָ יוֹם הַכִּפּוּרִים, חַיֶּבֶת לְהָבִיא לְאַחַר יוֹם הַכִּפּוּרִים, מִפְּנֵי שֶׁמַּכְשְׁרַתָּה לֶאֱכוֹל בַּזְּבָחִים. חַטַּאת הָעוֹף הַבָּאָה עַל סָפֵק, אִם מִשֶּׁנִּמְלְקָה נוֹדַע לָהּ, הֲרֵי זוֹ תִקָּבֵר:
<b style="color: gray;">רע"ב</b> <b>חטאת העוף ספק</b>. כגון שילדה ואין יודעים אם מין חיוב אם מין פטור: <b>מפני שמכשירתה לאכול בזבחים</b>. דמחוסרת כפרה היא מספק, ואינה יכולה לאכול בקדשים עד שתביא כפרתה: <b>משנמלקה נודע לה</b>. שלא ילדה: <b>הרי זו תקבר</b>. בדין הוא דמותרת בהנאה, דחולין גמורים היא, דמשום שנשחטה בעזרה ליכא למיסר, דלא אסרה תורה אלא שחיטה, אבל מליקה לא. אבל רבנן גזרו דאסורה בהנאה שמא יאמרו נהנין מחטאת העוף ספק. וחטאת העוף הבאה על הספק אינה נאכלת, דשמא חולין היא ונבילה היא, דמליקה נבילה בחולין. ואסורה נמי בהנאה, דשמא קודש היא וקודש שאינו נאכל אסור בהנאה:
<b style="color: gray;">תוי"ט</b> .אין פירוש למשנה זו
<h3>פרק ו - משנה ו</h3>
הַמַּפְרִישׁ שְׁתֵּי סְלָעִים לְאָשָׁם וְלָקַח בָּהֶן שְׁנֵי אֵילִים לְאָשָׁם, אִם הָיָה אֶחָד מֵהֶן יָפֶה שְׁתֵּי סְלָעִים, יִקְרַב לַאֲשָׁמוֹ, וְהַשֵּׁנִי יִרְעֶה עַד שֶׁיִּסְתָּאֵב וְיִמָּכֵר וְיִפְּלוּ דָמָיו לִנְדָבָּה. לָקַח בָּהֶן שְׁנֵי אֵילִים לְחֻלִּין, אֶחָד יָפֶה שְׁתֵּי סְלָעִים וְאֶחָד יָפֶה עֲשָׂרָה זוּז {ט}, הַיָּפֶה שְׁתֵּי סְלָעִים יִקְרַב לַאֲשָׁמוֹ, וְהַשֵּׁנִי לִמְעִילָתוֹ. אֶחָד לְאָשָׁם וְאֶחָד לְחֻלִּין, אִם הָיָה שֶׁל אָשָׁם יָפֶה שְׁתֵּי סְלָעִים, יִקְרַב לַאֲשָׁמוֹ, וְהַשֵּׁנִי לִמְעִילָתוֹ, וְיָבִיא עִמָּהּ סֶלַע וְחֻמְשָׁהּ:
<b style="color: gray;">רע"ב</b> <b>המפריש שתי סלעים</b>. שכך הוא דין אשם, דכתיב באשם מעילות (שם ה') בערכך כסף שקלים בשקל הקודש לאשם, ותרגום שקלים סלעים. ואשם גזילות ואשם תלוי למדים מאשם מעילות בגזירה שוה, נאמר כאן בערכך, ונאמר להלן בערכך. ואשם שפחה חרופה נמי, הואיל והוא איל, הוי אף הוא בכסף סלעים כשלשה אשמות הללו שהן איל. אבל אשם מצורע ואשם נזיר דבתרווייהו כתיב כבש לאשם, אינן באים בכסף שקלים: <b>אם היה אחד מהם יפה שתי סלעים</b>. אע''פ שבשעת הפרשה לא היה יפה אלא סלע, אם בשעת כפרה יפה שתים, כשר, דבמה שהוא שוה בשעת כפרה אזלינן {ח}, הלכך אותו שהוא יפה עכשיו בשעת כפרה שתי סלעים יקרב לאשמו, ואע''פ שלא קנהו מתחילה אלא בסלע, והשני ירעה, לפי שנקח במעות אשם ולשם אשם, ויפלו דמיו לנדבה, דהכי קיימא לן מותר אשם לנדבה: <b>לקח בהם שני אלים לחולין</b>. לאכילה, מעל במעות ויצאו לחולין: <b>יפה עשרה זוזים</b>. כדי שתי סלעים שמעל בהן וחומשן, שהסלע ארבעה זוזים: <b>היפה שתי סלעים יקרב לאשמו</b>. לשם אותו אשם שהפריש עליו המעות: <b>והשני למעילתו</b>. מפרש בגמרא, לא שיקריב אותה לאשם, אלא שיתננו לגזבר {י} בשביל שתי סלעים שהוציא לחולין, שנתחייב בהן ובחומשן, שהם בין הקרן והחומש עשרה זוזים. ויביא אשם בשתי סלעים מביתו לקרבן מעילה: <b>אחד לאשם ואחד לחולין</b>. לקח בשתי סלעים שהפריש שהיו קודש, שני אילים אחד לאשם ואחד לאכילת חולין, ומעל בסלע: <b>אם היה של אשם יפה שתי סלעים יקרב לאשמו</b>. הראשון, שהרי לשמו נלקח ממעות שנפרשו לו: <b>והשני</b>. שהוא חולין, יקרב למעילתו לאשם מעילות על שהוציא סלע אחד של קודש לחולין. וכגון דאיהו נמי יפה שתי סלעים, דאין אשם מעילות פחות משתי סלעים כסף: <b>ויביא עמה סלע וחומשה</b>. קרן שמעל בו וחומשה, שהרי סלע הקודש הוציא לחולין:
<b style="color: gray;">תוי"ט</b>
{ח} שהדחוי מעיקרו אינו דחוי. ועדיין לא נראה עד שנעשה שוה שתים. ואע''פ שהשביח מאליו אדם מתכפר בשבח הקדש. הר''מ: {ט} <b>עשרה</b> זוז. שכל חומש האמור בתורה שיהא קרן וחומשו חמשה: {י} <b>ומאי</b> מעילתו גזילו. ואע''ג דבסיפא קרי למעילתו איל אשם. רישא דהוי ליה איל דזבין קרן וחומשו. קרי ליה למעילתו גזילו. סיפא דלא הוי איל דזבין קרן וחומש. קרי ליה איל מעילתו. גמ':
<h3>פרק ו - משנה ז</h3>
הַמַּפְרִישׁ חַטָּאתוֹ וָמֵת, לֹא יְבִיאֶנָּה בְנוֹ אַחֲרָיו, וְלֹא יְבִיאֶנָּה מֵחֵטְא עַל חֵטְא, אֲפִלּוּ עַל חֵלֶב שֶׁאָכַל אֶמֶשׁ לֹא יְבִיאֶנָּה עַל חֵלֶב שֶׁאָכַל הַיּוֹם, שֶׁנֶּאֱמַר (ויקרא ד), קָרְבָּנוֹ עַל חַטָּאתוֹ {יב}, שֶׁיְּהֵא קָרְבָּנוֹ לְשֵׁם חֶטְאוֹ:
<b style="color: gray;">רע"ב</b> <b>לא יביאנה בנו אחריו</b>. אם שגג הבן בשגגת חטאת, לא יביא חטאת שהפריש אביו כדי שיכופר בה על שגגתו {יא}:
<b style="color: gray;">תוי"ט</b>
{יא} <b>דאי</b> לשגגת האב פשיטא דלא יביא דהא חטאת שמתו בעליה תמות. הר''מ: {יב} <b>שנא'</b> כו'. לכאורה אכולה מתניתין קאי ואדסמיך ליה נמי. אבל הכ''מ בשם הרי''ק כתב דלא ילפינן מקרא שלא יביא מחלב של אמש על של היום דכיון ששניהם ממין א' הן אלא החכמים הם שהחמירו שלא לעשות לכתחילה ולפיכך פירש דשנאמר לא קאי אדסמיך ליה דהיינו אפי' על חלב כו' אלא אעיקרא דדינא דלא יביא מחטאת על חטא וכן נמי על לא יביאנה בנו דהשתא אצטריך קרא למעוטי כיון דבאב גופיה כיפר כשהוא על מין אותו חטא:
<h3>פרק ו - משנה ח</h3>
מְבִיאִין מֵהֶקְדֵּשׁ כִּשְׂבָּה, שְׂעִירָה. מֵהֶקְדֵּשׁ שְׂעִירָה, כִּשְׂבָּה. מֵהֶקְדֵּשׁ כִּשְׂבָּה וּשְׂעִירָה, תּוֹרִין וּבְנֵי יוֹנָה. מֵהֶקְדֵּשׁ תּוֹרִין וּבְנֵי יוֹנָה, עֲשִׂירִית הָאֵיפָה. כֵּיצַד, הִפְרִישׁ לְכִשְׂבָּה אוֹ לִשְׂעִירָה, הֶעֱנִי, יָבִיא עוֹף. הֶעֱנִי, יָבִיא עֲשִׂירִית הָאֵיפָה. הִפְרִישׁ לַעֲשִׂירִית הָאֵיפָה, הֶעֱשִׁיר, יָבִיא עוֹף. הֶעֱשִׁיר, יָבִיא כִשְׂבָּה וּשְׂעִירָה. (הִפְרִישׁ כִּשְׂבָּה אוֹ שְׂעִירָה וְנִסְתָּאֲבוּ, אִם רָצָה יָבִיא בִדְמֵיהֶן עוֹף. הִפְרִישׁ עוֹף וְנִסְתָּאַב, לֹא יָבִיא בְדָמָיו עֲשִׂירִית הָאֵיפָה, שֶׁאֵין לָעוֹף פִּדְיוֹן):
<b style="color: gray;">רע"ב</b> <b>מביאים מהקדש כשבה שעירה</b>. אם הפריש מעות ליקח כשבה לחטאתו, יכול ליקח בהן שעירה אם ירצה: <b>הפריש לכשבה או לשעירה</b>. הפריש מעות לקנות בהן כשבה או שעירה: <b>העני, יביא בהן עוף, והשאר חולין</b> ! {יג} . דכתיב בקרבן עולה ויורד גבי כשבה ושעירה, מחטאתו אשר חטא, דמשמע ממקצת הדבר שהפריש לחטאתו, שאם העני יביא עוף ממקצת דמים הללו. וגבי עוף נמי כתיב מחטאתו {יד}, דמשמע דאם העני יותר מביא ממקצת דמי העוף עשירית האיפה, וגבי עשירית האיפה כתיב על חטאתו {טו}, דמשמע אם העשיר יוסיף על הדמים הללו ויביא עוף, או אם העשיר יותר יביא כשבה או שעירה: <b>ונסתאבה</b>. הוממה: <b>אם רצה יביא בדמיהן עוף</b>. כגון אם העני: <b>שאין לעוף פדיון</b>. דבפסולי המוקדשים כתיב (ויקרא כ''ז) והעמיד את הבהמה לפני הכהן, והיה אפשר שיאמר והעמיד אותה, מה תלמוד לומר הבהמה, לומר לך בהמה נפדית ואין עופות ולא עצים ולא לבונה ולא כלי שרת נפדים:
<b style="color: gray;">תוי"ט</b>
{יג} <b>לשון</b> הר''מ מביא תחתיהם עוף ומחללן על העוף. דאם לא כן במה יצאו לחולין. והיינו נמי דתנן בסיפא שאין לעוף פדיון. עתוי''ט: {יד} <b>ואיצטריך</b> בשניהם דאי כתב גבי כשבה ושעיר' לחוד הוה אמינא התם כי מיעני מייתי עוף דתרוייהו מיני דמים ננהו. אבל עשירית האיפה דלאו מינא דדמים ננהו. מייתי עשירית האיפה מן ביתיה. והלין מעות דאפריש יפלו לנדבה אהכי הדר קרא מחטאתו גבי עוף למימרא דמהקדש דעוף נמי מייתי עשירית האיפה. גמ': {טו} <b>ובעוף</b> לא כתיב דכ''ש הוא וכדלעיל בסמוך:
<h3>פרק ו - משנה ט</h3>
רַבִּי שִׁמְעוֹן אוֹמֵר, כְּבָשִׂים קוֹדְמִין לָעִזִּים בְּכָל מָקוֹם. יָכוֹל מִפְנֵי שֶׁהֵן מֻבְחָרִין מֵהֶן, תַּלְמוּד לוֹמַר (ויקרא ד), וְאִם כֶּבֶשׂ יָבִיא קָרְבָּנוֹ לְחַטָאת, מְלַמֵּד שֶׁשְּׁנֵיהֶם שְׁקוּלִין. תּוֹרִין קוֹדְמִין לִבְנֵי יוֹנָה בְּכָל מָקוֹם. יָכוֹל מִפְּנֵי שֶׁהֵן מֻבְחָרִים מֵהֶן, תַּלְמוּד לוֹמַר (שם יב), וּבֶן יוֹנָה אוֹ תוֹר לְחַטָּאת, מְלַמֵּד שֶׁשְׁנֵיהֶן שְׁקוּלִין. הָאָב קוֹדֵם לָאֵם בְּכָל מָקוֹם. יָכוֹל שֶׁכְּבוֹד הָאָב עוֹדֵף עַל כְּבוֹד הָאֵם, תַּלְמוּד לוֹמַר (שם יט), אִישׁ אִמּוֹ וְאָבִיו תִּירָאוּ, מְלַמֵּד, שֶׁשְּׁנֵיהֶם שְׁקוּלִים. אֲבָל אָמְרוּ חֲכָמִים, הָאָב קוֹדֵם לָאֵם בְּכָל מָקוֹם, מִפְנֵי שֶׁהוּא וְאִמּוֹ חַיָּבִין בִּכְבוֹד אָבִיו. וְכֵן בְּתַלְמוּד תוֹרָה. אִם זָכָה הַבֵּן לִפְנֵי הָרַב. קוֹדֵם אֶת הָאָב בְּכָל מָקוֹם, מִפְּנֵי שֶׁהוּא וְאָבִּיו חַיָּיבִין בִּכְבוֹד רַבּוֹ:
<b style="color: gray;">רע"ב</b> <b>כבשים קודמים, לעזים</b>. בכל דוכתא הקדים הכתוב כבשים לעזים, דכתיב (שמות י''ב) מן הכבשים ומן העזים תקחו, וכן (במדבר ט''ו) או לשה בכבשים או בעזים. יכול, האומר הרי עלי עולה ויש לו כבש ועז יביא כבש דוקא. תלמוד לומר ואם כבש יביא קרבנו. ולעיל מיניה כתיב והביא את קרבנו שעירת עזים, כאן הקדים עז לכבש, ללמד ששניהם שקולים ואי זה מהן שירצה יביא: <b>תורים קודמין לבני יונה</b>. דברוב מקומות כתיב ברישא תורים והדר בני יונה: <b>אם זכה הבן, לפני הרב</b>. שרוב חכמתו למד ממנו: <b>קודם את האב</b>. בכל מקום, כגון להשיב אבידה ולפדות מבית השבי ולהחיות ולפרוק עמו. ואם אביו תלמיד חכם אע''פ שאינו שקול כנגד רבו, אביו קודם לרבו, ואפילו רבו מובהק: