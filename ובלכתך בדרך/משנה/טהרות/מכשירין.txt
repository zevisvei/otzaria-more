<h1>משנה - מכשירין</h1>

<h2>פרק א</h2>
<h3>פרק א - משנה א</h3>
כָּל מַשְׁקֶה שֶׁתְּחִלָּתוֹ לְרָצוֹן אַף עַל פִּי שֶׁאֵין סוֹפוֹ לְרָצוֹן, אוֹ שֶׁסּוֹפוֹ לְרָצוֹן אַף עַל פִּי שֶׁאֵין תְּחִלָּתוֹ לְרָצוֹן הֲרֵי זֶה בְּכִי יֻתַּן. מַשְׁקִין טְמֵאִים מְטַמְּאִין לְרָצוֹן וְשֶׁלֹּא לְרָצוֹן:
<b style="color: gray;">רע"ב</b> <b>כל משקה שתחילתו לרצון</b>. דניחא ליה בהנך משקין, בשביל שתודח הקערה או לשאר תשמישין {א}: <b>אע''פ שאין סופו לרצון</b>. כשנפלו על הפירות לא ניחא ליה, אפ''ה הוי הכשר. אי נמי, סופו לרצון, כשנפלו על הפירות. אבל בתחילת ביאתן היה הדבר קשה בעיניו, הכל הוי הכשר: <b>הרי זה בכי יותן</b>. כלומר, האוכלין שנפלו עליהן משקין הללו, מוכשרין לקבל טומאה מכאן ואילך. שאין שום אוכל מקבל טומאה עד שיבוא עליו מים {ב} או אחד משבעה משקין, שהם, מים, יין, שמן, חלב, דבש, דם, טל. דכתיב (ויקרא י''א) וכי יותן מים על זרע ונפל מנבלתם עליו טמא הוא, כתיב יתן וקרינן יותן, מה יתן דניחא ליה, אף יותן דניחא ליה: <b>מטמאין לרצון ושלא לרצון</b>. כיון דטמאין הן, טומאתן והכשרן באים כאחד, ואם נפלו על הפירות אפילו שלא לרצון, מטמאין אותם, דלא בעינן דניחא ליה אלא כשבא המשקה קודם לטומאה, דכתיב וכי יותן מים על זרע, והדר ונפל מנבלתם עליו. אבל כשהמשקה והטומאה באין כאחד כגון שהמשקין טמאין, לא בעינן דניחא ליה:
<b style="color: gray;">תוי"ט</b>
{א} <b>של</b> תלוש: {ב} <b>משנתלשו</b>. דאם לא כן, אין לך דבר שלא בא עליו מים במחובר. רש''י בחומש. ועתוי''ט:
<h3>פרק א - משנה ב</h3>
הַמַּרְעִיד אֶת הָאִילָן לְהַשִּׁיר מִמֶּנּוּ אֳכָלִין אוֹ אֶת הַטֻּמְאָה, אֵינָן בְּכִי יֻתַּן. לְהַשִּׁיר מִמֶּנּוּ מַשְׁקִין, בֵּית שַׁמַּאי אוֹמְרִים, הַיּוֹצְאִין וְאֶת שֶׁבּוֹ, בְּכִי יֻתַּן. בֵּית הִלֵּל אוֹמְרִים, הַיּוֹצְאִין, בְּכִי יֻתַּן. וְאֶת שֶׁבּוֹ, אֵינָן בְּכִי יֻתַּן {ד}, מִפְּנֵי שֶׁהוּא מִתְכַּוֵּן שֶׁיֵּצְאוּ מִכֻּלּוֹ:
<b style="color: gray;">רע"ב</b> <b>המרעיד את האילן</b>. מנענעו: <b>או את הטומאה</b>. כגון שהביא שם עורב שרץ או כזית מן המת או נבלה ונשאר בין ענפי האילן: <b>אינן בכי יותן</b>. אם מחמת רעדה זו נפלו מי גשמים שבאילן על פירות שתחתיו, לא הוכשרו: <b>היוצאים ואת שבו</b>. משקים היוצאים מחמת הרעדה, ומשקים הנשארים באילן ונפלו אח''כ על הפירות, הוכשרו, דאחשובי אחשבינהו וכתלושים דמו {ג}: <b>מפני שהוא מתכוין שיצאו מכולו</b>. נתכוין להוציא כל המים מן האילן, והנשארים לאו דעתיה עלייהו ולא מכשרי:
<b style="color: gray;">תוי"ט</b>
{ג} <b>עמ''ש</b> בפרק ד' משנה ג' ובהר''ב שם משנה ז': {ד} <b>אינן</b> כו' ואע''פ שנשרו ממקום למקום. הר''מ:
<h3>פרק א - משנה ג</h3>
הַמַּרְעִיד אֶת הָאִילָן וְנָפַל עַל חֲבֵרוֹ, אוֹ סוֹכָה {ה} וְנָפְלָה עַל חֲבֶרְתָּהּ, וְתַחְתֵּיהֶן זְרָעִים אוֹ יְרָקוֹת הַמְחֻבָּרִין לַקַּרְקַע, בֵּית שַׁמַּאי אוֹמְרִים, בְּכִי יֻתַּן. בֵּית הִלֵּל אוֹמְרִים, אֵינָן בְּכִי יֻתַּן. אָמַר רַבִּי יְהוֹשֻׁעַ מִשּׁוּם אַבָּא יוֹסֵי חֲלִי קוּפְרִי אִישׁ טִבְעוֹן, תְּמַהּ עַצְמְךָ אִם יֵשׁ מַשְׁקֶה טָמֵא {ו} בַּתּוֹרָה, עַד שֶׁיִּתְכַּוֵּן וְיִתֵּן, שֶׁנֶּאֱמַר (ויקרא יא), וְכִי יֻתַּן מַיִם עַל זֶרַע:
<b style="color: gray;">רע"ב</b> <b>המרעיד את האילן</b>. להפיל פירותיו: <b>ונפלו על חברו</b>. על אילן אחר, ומאותו אילן נפלו על הזרעים ועל הירקות המחוברים לקרקע, ומשקה טופח על אותן הזרעים מן המים שרגילין להשקות אותן או מגשמים שנפלו עליהן: <b>בית שמאי אומרים הרי הן בכי יותן</b>. דכיון דיודע היה שיפלו פירות הללו על אותן זרעים שיש עליהן משקה טופח, גלי דעתיה דניחא ליה, והוכשרו הפירות שנפלו על גבי אותן זרעים, לקבל טומאה: <b>ובית הלל אומרים אינן בכי יותן</b>. כיון דלא נפלו להדיא מן האילן על הזרעים אלא מאילן לאילן אחר: <b>חלי קופרי</b>. כך היה כינויו: <b>טבעון</b>. שם מקום: <b>עד שיתכוין</b>. והני הואיל ומאילן לאילן או מסוכה לסוכה נפלו, אין זו כוונה. וטעמייהו דבית הלל קאמר:
<b style="color: gray;">תוי"ט</b>
{ה} <b>סוכה</b>. ענף של אילן. הר''ש. והר''מ פירש סוכה ממש: {ו} <b>טמא</b>. רוצה לומר מוכשר. והרבה הם בזאת המסכת. וכן טהור על הדבר שאינו מוכשר. הר''מ:
<h3>פרק א - משנה ד</h3>
הַנּוֹעֵר אֲגֻדָּה שֶׁל יָרָק וְיָרְדוּ מִצַּד הָעֶלְיוֹן לַתַּחְתּוֹן, בֵּית שַׁמַּאי אוֹמְרִים, בְּכִי יֻתַּן. בֵּית הִלֵּל אוֹמְרִים, אֵינָם בְּכִי יֻתַּן. אָמְרוּ בֵּית הִלֵּל לְבֵית שַׁמַּאי, וַהֲלֹא הַנּוֹעֵר אֶת הַקֶּלַח, חוֹשְׁשִׁין אָנוּ שֶׁמָּא יָצְאוּ מִן הֶעָלֶה לֶעָלֶה. אָמְרוּ לָהֶן בֵּית שַׁמַּאי, שֶׁהַקֶּלַח אֶחָד, וַאֲגֻדָּה קְלָחִים הַרְבֵּה. אָמְרוּ לָהֶם בֵּית הִלֵּל, הֲרֵי הַמַּעֲלֶה שַׂק מָלֵא פֵרוֹת וּנְתָנוֹ עַל גַּב הַנָּהָר, חוֹשְׁשִׁין אָנוּ שֶׁמָּא יָרְדוּ מִצַּד הָעֶלְיוֹן לַתַּחְתּוֹן. אֲבָל {ח} אִם הֶעֱלָה שְׁנַיִם וּנְתָנָן זֶה עַל גַּב זֶה, הַתַּחְתּוֹן בְּכִי יֻתַּן. רַבִּי יוֹסֵי אוֹמֵר, הַתַּחְתּוֹן טָהוֹר {ט}:
<b style="color: gray;">רע"ב</b> <b>הנוער אגודה של ירק</b>. כגון ירק שירדו עליו גשמים או שנפל במים שלא לרצון, ומנערו כדי שיצאו המים {ז}: <b>חוששים אנו</b>. בתמיה. כלומר לדבריכם היה לנו לחוש גם לזה: <b>המעלה שק מלא פירות</b>. שנפל במים שלא לרצון, והעלהו והניחו על שפת הנהר: <b>התחתון טהור</b>. כלומר, אף התחתון טהור, וכל שכן העליון:
<b style="color: gray;">תוי"ט</b>
{ז} <b>וירדו</b> מצד העליון לצד התחתון מקלח לקלח. בית שמאי אומרים כיון דבשעת ניעור ניחא ליה שירדו מים מצד העליון לתחתון ומתוך כך יפלו המים מן האגודה, חשוב הכשר. ובית הלל אומרים כיון דהיה חפץ שלא יהיו מים על זאת האגודה בצד העליון, נהי דבצד התחתון ניחא ליה שירדו דרך שם, מכל מקום כל האגודה אחת היא ותחתונה שוה לעליונה. אמרו להם בית הלל לבית שמאי והרי כו', וכי חוששין שמא יצאו מעלה לעלה, בתמיהה, הכא נמי לא ניחוש. אמרו להם שהקלח אחד, והסברא נותנת לעשות כל עלין שבו דין אחד להם, אבל אין סברא לעשות כל קלחין שבאגודה אחד. מהר''מ: {ח} <b>אבל</b>. כלומר בהא מודינא. כמו אבל שרה אשתך. מהר''ם: {ט} <b>טהור</b>. שלא נתכוין שיבלל השק התחתון, אבל נתכוין להגן בו השק העליון שלא יבלל, ונמצא בלילת התחתון שלא לרצון. והלכה כר' יהודה. הר''מ:
<h3>פרק א - משנה ה</h3>
הַמְמַחֵק אֶת הַכְּרֵישָׁה {י}, וְהַסּוֹחֵט שְׂעָרוֹ בִּכְסוּתוֹ, רַבִּי יוֹסֵי אוֹמֵר, הַיּוֹצְאִין בְּכִי יֻתַּן {יב}, וְאֶת שֶׁבּוֹ אֵינָן בְּכִי יֻתַּן, מִפְּנֵי שֶׁהוּא מִתְכַּוֵּן שֶׁיֵּצְאוּ מִכֻּלּוֹ:
<b style="color: gray;">רע"ב</b> <b>המוחק את הכרישה</b>. דוחק את הכרישה כדי שיצא ממנה הטל: <b>כרישה</b>. חציר בלשון מקרא. פורו''ש בלע''ז, ובערבי כורא''ת: <b>והסוחט בשערו ובכסותו</b>. {יא}. שהיה בא בדרך וירדו גשמים בשערו ועל כסותו, וסוחט בהן כדי שיצאו המים: <b>ואת שבו</b>. משקין הנשארים ונפלו אח''כ על הפירות: <b>מתכוין שיצאו מכולו</b>. דנתכוין להוציא מהן כל המים ולאו דעתיה על הנשארים, הלכך לא מכשירים. כבית הלל דריש פירקין:
<b style="color: gray;">תוי"ט</b>
{י} <b>הכרישה</b>. והוא מחובר לקרקע. או נפל עליו שלא לרצון. הר''מ: {יא} <b>והר''מ</b> גרס כגירסת הספר. ומפרש שסוחט שערו בבגדיו לנגבו: {יב} <b>בכי</b> יותן. אע''ג דשלא ילקה הכותל אינן בכי יותן, התם משום דלא ניחא ליה דאתו, והכא נמי אע''ג דלא ניחא ליה מעיקרא, מכל מקום כיון שהוא עצמו דוחקו להוציא מהן המים, אחשבינהו. תוס':
<h3>פרק א - משנה ו</h3>
הַנּוֹפֵחַ בָּעֲדָשִׁים לְבָדְקָן אִם יָפוֹת הֵן {יג}, רַבִּי שִׁמְעוֹן אוֹמֵר, אֵינָן בְּכִי יֻתַּן. (וַחֲכָמִים אוֹמְרִים, בְּכִי יֻתַּן). וְהָאוֹכֵל שֻׁמְשְׁמִין בְּאֶצְבָּעוֹ, מַשְׁקִין שֶׁעַל יָדוֹ, רַבִּי שִׁמְעוֹן אוֹמֵר, אֵינָן בְּכִי יֻתַּן. וַחֲכָמִים אוֹמְרִים, בְּכִי יֻתַּן. הַטּוֹמֵן פֵּרוֹתָיו בַּמַּיִם מִפְּנֵי הַגַּנָּבִים, אֵינָן בְּכִי יֻתַּן. מַעֲשֶׂה בְאַנְשֵׁי יְרוּשָׁלַיִם שֶׁטָּמְנוּ דְבֵלָתָן בַּמַּיִם מִפְּנֵי הַסִּיקָרִין, וְטִהֲרוּ לָהֶן חֲכָמִים. הַנּוֹתֵן פֵּרוֹתָיו בְּשִׁבֹּלֶת הַנָּהָר לַהֲבִיאָן עִמּוֹ, אֵינָן בְּכִי יֻתַּן:
<b style="color: gray;">רע"ב</b> <b>הנופח</b>. בפיו: <b>בעדשים</b>. ויצא עליהן רוק מפיו בנפיחתו, והרוק היוצא מן הפה מתולדות המים הוא חשוב: <b>אינן בכי יותן</b>. כיון דלא נתכוין לכך: <b>וחכמים אומרים בכי יותן</b>. כיון דנתכוין לנפח, ודרך הרוק לצאת על ידי נפיחה. והלכה כחכמים: <b>האוכל שומשמין באצבעו</b>. כגון שהניח שומשמין בידו אחת, ואצבעו שבידו השנית מכניסה לתוך פיו ללחלחה ברוק ונותנה בשומשמין שבידו השנית והן נדבקין בה ומכניס בפיו ואוכל, ומחמת כן נתלחלחה היד שהשומשמין בה, ויש בה משקה טופח: <b>ר' שמעון אומר אינן בכי יותן</b>. דללחלח אצבעו נתכוין, ולא ללחלח היד שהשומשמין בה. ורבנן סברי, כיון דאחשביה באצבעו, מכשיר אפילו שלא לרצון, כדתנן בריש פירקין כל משקה שתחילתו לרצון, אע''פ שאין סופו לרצון, הרי זה בבי יותן. ור' שמעון סבר, דלא היה מתחילתו לרצון אלא המשקה המלחלח האצבע בלבד. והנשאר שנתלחלחה בו היד, לא היה לעולם לרצון. ואין הלכה כר' שמעון בכולה מתניתין: <b>הסריקין</b>. ויתלקטו אל יפתח אנשים רקים (שופטים י''א) מתרגמינן גוברין סריקין. לשון אילן סרק שאינו עושה פירות. פירוש אחר, סריקין, גנבים. שכן בלשון ישמעאל קורין לגנבי סראקין. ויש גורסין סקרין, לשון לא היה סקריקון ביהודה בהרוגי המלחמה בפרק הנזקין, פירוש גזלנין ואנסין: <b>בשבולת הנהר</b>. שביל הנהר ומרוצת מימיו. לשון ושבולת שטפתני (תהלים ס''ט): <b>להביאן עמו</b>. שלא היה יכול לנושאן, ומשיטן בנהר:
<b style="color: gray;">תוי"ט</b>
{יג} <b>לבדקן</b> כו'. שרואין אם נטפח ונתלחלח כשנופחים בו, נודע שיתבשל מהר, כי היותו מקבל הליחות במהרה אות אל פתיחת נקיבתו. הר''מ. ולדבריו לאו ברוק היוצא מפיו פליגי, אלא בליחות וזיע שמזיעים העדשים בסיבת הנפיחה פליגי. ודברי הר''ב מפירוש הר''ש הוא:
<h2>פרק ב</h2>
<h3>פרק ב - משנה א</h3>
זֵעַת בָּתִּים, בּוֹרוֹת, שִׁיחִין, וּמְעָרוֹת, טְהוֹרָה {א}. זֵעַת הָאָדָם, טְהוֹרָה. שָׁתָה מַיִם טְמֵאִים וְהֵזִיעַ, זֵעָתוֹ טְהוֹרָה. בָּא בְּמַיִם שְׁאוּבִים וְהֵזִיעַ, זֵעָתוֹ טְמֵאָה. נִסְתַּפֵּג וְאַחַר כָּךְ הֵזִיעַ, זֵעָתוֹ טְהוֹרָה:
<b style="color: gray;">רע"ב</b> <b>זיעת בתים טהורה</b>. אינה מכשרת הזרעים לקבל טומאה: <b>זיעתו טמאה</b>. דמחמת המיס היא. ודוקא בא במים שאובין. אבל בא במים מחוברים דלא מכשרי, לא, דאע''ג דהשתא מיהא תלושים נינהו, לא לרצון נתלשו {ב}:
<b style="color: gray;">תוי"ט</b>
{א} <b>בתים</b> כו' טהורה. ואפילו הן טמאים. הר''מ: {ב} <b>ונראה</b> לי דמיירי שלא בא בתוכם לטבול. דלא תקשה ממתניתין דריש פרק ה':
<h3>פרק ב - משנה ב</h3>
מֶרְחָץ טְמֵאָה, זֵעָתָהּ טְמֵאָה. וּטְהוֹרָה, בְּכִי יֻתַּן. הַבְּרֵכָה שֶׁבַּבַּיִת, הַבַּיִת מֵזִיעַ מֵחֲמָתָהּ, אִם טְמֵאָה, זֵעַת כָּל הַבַּיִת שֶׁמֵּחֲמַת הַבְּרֵכָה, טְמֵאָה:
<b style="color: gray;">רע"ב</b> <b>מרחץ טמאה</b>. של מים שאובין: <b>זיעתה טמאה</b>. מכשרת את הפירות ומטמאתן {ג}: <b>וטהורה</b>. כלומר, וזיעת מרחץ טהורה, כגון מרחץ של מי מעין דלאו מים שאובים נינהו, הרי הוא בכי יותן, שהזיעה מכשרת את הפירות: <b>אם טמאה</b>. הבריכה. כל זיעה שיזיע הבית מחמתה, מכשרת ומטמאה. אבל שלא מחמתה, הויא לה זיעת הבית וטהורה:
<b style="color: gray;">תוי"ט</b>
{ג} <b>הר''ש</b>. וקשה לי, דאע''ג דשאובים הם, לא מפני כן הן מטמאים אע''פ שמכשירים. וצריך לומר דשאובים וטמאים הם. והר''מ מפרש, דמרחץ שזיעתו הוא מן המים שבתוכה ואם היתה המרחץ טמאה זיעתה טמאה כו':
<h3>פרק ב - משנה ג</h3>
שְׁתֵּי בְרֵכוֹת אַחַת טְהוֹרָה וְאַחַת טְמֵאָה, הַמֵּזִיעַ קָרוֹב לַטְּמֵאָה, טָמֵא. קָרוֹב לַטְּהוֹרָה, טָהוֹר. מֶחֱצָה לְמֶחֱצָה, טָמֵא. בַּרְזֶל טָמֵא שֶׁבְּלָלוֹ עִם בַּרְזֶל טָהוֹר, אִם רֹב מִן הַטָּמֵא, טָמֵא. וְאִם רֹב מִן הַטָּהוֹר, טָהוֹר. מֶחֱצָה לְמֶחֱצָהּ, טָמֵא. גִּסְטְרָיוֹת שֶׁיִּשְׂרָאֵל וְנָכְרִים מַטִּילִין לְתוֹכָן, אִם רֹב מִן הַטָּמֵא, טָמֵא. וְאִם רֹב מִן הַטָּהוֹר, טָהוֹר. מֶחֱצָה לְמֶחֱצָה, טָמֵא. מֵי שְׁפִיכוֹת שֶׁיָּרְדוּ עֲלֵיהֶן מֵי גְשָׁמִים, אִם רֹב מִן הַטָּמֵא, טָמֵא. וְאִם רֹב מִן הַטָּהוֹר, טָהוֹר. מֶחֱצָה לְמֶחֱצָה, טָמֵא. אֵימָתַי, בִּזְמַן שֶׁקָּדְמוּ מֵי שְׁפִיכוֹת, אֲבָל אִם קָדְמוּ מֵי גְשָׁמִים, אֲפִלּוּ כָּל שֶׁהֵן לְמֵי שְׁפִיכוֹת טָמֵא {ד}:
<b style="color: gray;">רע"ב</b> <b>ברזל טמא</b>. שבא משברי כלים טמאין: <b>שבללו</b>. שטרפו ועירבו עם ברזל טהור שבא מן העשת: <b>אם רוב מן הטמא טמא</b>. חכמים גזרו על כלי מתכות שנטמאו ושברן והתיכן ועשה מהן כלים, שיחזרו לטומאתן הישנה עד שיזה עליהן שלישי ושביעי ויטבילם ויעריב שמשן: <b>גסטריות</b>. כמין קדירות עשויות להשתין בהן. ובלשון ערבי קורין להן בסריא''ש: <b>שישראל ונכרים מטילין לתוכן</b>. משתינים לתוכן. ושתן של נכרי טמא, דגזרו עליהן שיהיו כזבין לכל דבריהן: <b>מי שפיכות</b>. מים שרחצו בהן ושופכין אותן לחוץ, ובחזקת טמאין הן: <b>אימתי</b>. מתבטלין מי השפיכות ברוב: <b>בזמן שקדמו</b>. הן, ואח''כ רבו עליהן מי גשמים וטיהרום: <b>אבל אם קדמו מי גשמים</b>. אפילו נפלו עליהן משהו מי שפיכות טמאים:
<b style="color: gray;">תוי"ט</b>
{ד} <b>טמא</b>. שמשקין טמאין שירדו לטהורים, מטמאים בכל שהן. הר''מ. וקשה, דאדרבה הוה ליה למימר קמא קמא בטיל. [ועיין פרק ה' דעבודה זרה משנה ח' בהר''ב] כו'. כ''מ. ולשון הר''א, טמא, ואולי מפני שמשעה שנפלו בתחלה, הוחזקו גם הם בשפיכות שכבר נשכחה נפילתם. וכתב הכ''מ, ואם תאמר, לפי זה אפילו, לא נפלו מי שפיכות נמי. ויש לומר, דלא גזור אלא כשיש שם מי שפיכות:
<h3>פרק ב - משנה ד</h3>
הַטּוֹרֵף אֶת גַּגּוֹ וְהַמְכַבֵּס אֶת כְּסוּתוֹ וְיָרְדוּ עֲלֵיהֶן גְּשָׁמִים, אִם רֹב מִן הַטָּמֵא, טָמֵא. וְאִם רֹב מִן הַטָּהוֹר, טָהוֹר. מֶחֱצָה לְמֶחֱצָה, טָמֵא. רַבִּי יְהוּדָה אוֹמֵר, אִם הוֹסִיפוּ לְנַטֵּף:
<b style="color: gray;">רע"ב</b> <b>המטהר את גגו</b>. גרסינן. ואית דגרס הטורף את גגו, פירוש שטח גגו טיט או סיד להשוותו. והמים שנותנין עליו כשמטהרו או כשטחו בטיט, סתמן שופכין הן ומטמאין. וכן המים שמכבס בהן את כסותו: <b>וירדו עליהן גשמין</b>. שהן מים טהורים. והגג או הכסות מנטפים מים: <b>אם רוב מן הטהור טהור</b>. כגון שבתחילה היה מנטף טיפים דקות ולאחר כן מנטף טיפים עבות, בידוע שרוב מן הטהור: <b>אם הוסיפו לנטף</b>. שממהרים הטפים לירד זו אחר זו יותר מבתחילה, טהור, דודאי רבו. ואע''פ שאין הטפות עצמן יותר גדולות ממה שהיו בתחילה. ואין הלכה כרבי יהודה:
<b style="color: gray;">תוי"ט</b> <b>.אין</b> פירוש למשנה זו
<h3>פרק ב - משנה ה</h3>
עִיר שֶׁיִּשְׂרָאֵל וְנָכְרִים דָּרִים בָּהּ וְהָיָה בָהּ מֶרְחָץ מַרְחֶצֶת בַּשַּׁבָּת, אִם רֹב נָכְרִים, רוֹחֵץ מִיָּד. וְאִם רֹב יִשְׂרָאֵל, יַמְתִּין כְּדֵי שֶׁיֵּחַמּוּ הַחַמִּין. מֶחֱצָה לְמֶחֱצָה, יַמְתִּין כְּדֵי שֶׁיֵּחַמּוּ הַחַמִּין. רַבִּי יְהוּדָה אוֹמֵר, בְּאַמְבָּטִי קְטַנָּה, אִם יֶשׁ בָּהּ רָשׁוּת, רוֹחֶץ בָּהּ מִיָּד:
<b style="color: gray;">רע"ב</b> <b>רוחץ בה מיד</b>. למוצאי שבת, ואין צריך להמתין כדי שיחמו. דכיון דרוב נכרים, אדעתא דנכרים הוחמו: <b>אם יש בה רשות</b>. המלכות קרויה רשות, מפני שהרשות בידה לעשות כרצונה. ולאו דוקא מלך, אלא אם יש שם אדם חשוב שיש לו עשרה עבדים שמחממין לו עשרה קומקומיות מים בבת אחת, מותר לרחוץ בה מיד, ואע''פ שרוב העיר ישראל. דאמרינן לשמו של אותו אדם חשוב הוחמו:
<b style="color: gray;">תוי"ט</b> .אין פירוש למשנה זו
<h3>פרק ב - משנה ו</h3>
מָצָא בָהּ יָרָק נִמְכָּר, אִם רֹב נָכְרִים, לוֹקֵחַ מִיָּד. וְאִם רֹב יִשְׂרָאֵל, יַמְתִּין כְּדֵי שֶׁיָּבוֹאוּ מִמָּקוֹם קָרוֹב {ה}. מֶחֱצָה לְמֶחֱצָה, יַמְתִּין כְּדֵי שֶׁיָּבוֹאוּ מִמָּקוֹם קָרוֹב. וְאִם יֶשׁ בּוֹ רָשׁוּת, לוֹקֵחַ מִיָּד:
<b style="color: gray;">רע"ב</b> <b>היה בה ירק, נמכר</b>. ירק שנתלש בשבת, נמכר למוצאי שבת: <b>אם רוב נכרים לוקח מיד</b>. דכיון דרוב נכרים, אדעתא דנכרים נתלש: <b>כדי שיבואו ממקום קרוב</b>. שיש שם ירק. ואף על גב דשמא הובא ממקום רחוק, אין צריך להמתין אלא כדי שילקטו ירק ממקום קרוב שיש בו ירק {ו} ויביאוהו משם. שלא אמרו חכמים ולערב ימתין בכדי שיעשו, אלא גזירה שמא יאמר לנכרי בשבת לך והבא {ז}, וכשרואה שצריך להמתין לערב כדי שיבוא הדבר ההוא ואפילו ממקום קרוב, לא יאמר לנכרי להביאו בשבת: <b>ואם יש שם רשות לוקח מיד</b>. דאדעתא דאדם חשוב רגילין תמיד להביא, ולא אדעתא דישראל הביאו:
<b style="color: gray;">תוי"ט</b>
{ה} קרוב. כדי שילך הנכרי ויתלוש ויגמור המלאכה ויחזור לכאן. ושיעור התלישה אין צורך להזכיר, שהיא נעשית בשעה מועטת. הר''ן: {ו} <b>ובפרק</b> כ''ג דשבת משנה ד', אלא אם כן באו ממקום קרוב, פירש הר''ב אלא אם כן נודע בבירור שבאו מתוך התחום, כתבו התוס', דמת שאני, דאוושי מלתא. ולמה שכתב הר''ן כו', יש לומר דמקום קרוב דהכא אינו כמקום קרוב דהתם, אלא לאפוקי מקום רחוק, ולעולם בחוץ לתחום, וצריך להמתין עד שיבואו ממנו, אבל אין חוששין למקום היותר רחוק מזה. ועתוי''ט: {ז} <b>פירוש</b>, לך ולקוט:
<h3>פרק ב - משנה ז</h3>
מָצָא בָהּ תִּינוֹק מֻשְׁלָךְ, אִם רֹב נָכְרִים, נָכְרִי, וְאִם רֹב יִשְׂרָאֵל, יִשְׂרָאֵל. מֶחֱצָה לְמֶחֱצָה, יִשְׂרָאֵל. רַבִּי יְהוּדָה אוֹמֵר, הוֹלְכִין אַחַר רֹב הַמַּשְׁלִיכִין:
<b style="color: gray;">רע"ב</b> <b>אם רוב נכרים נכרי</b>. ומותר להאכילו נבילות וטריפות שקצים ורמשים בידים {ח}: <b>ואם רוב ישראל ישראל</b>. וחייבים להחזיר לו אבידתו {ט} כישראל. ורבותא קמ''ל, דמוציאין ממון מיד ישראל שזכה בו, ולא אמרינן אוקי ממונא אחזקתיה שזכה בו עד דמייתי היאך ראיה שהוא ישראל: <b>מחצה על מחצה ישראל</b>. לענין נזקין {י}, שאם שורו נגח שור של ישראל, משלם חצי נזק בלבד. ואינו משלם נזק שלם כדין שור של נכרי שנגח שור של ישראל {יא}, דבין תם בין מועד משלם נזק שלם. דמצי אמר ליה, אייתי ראיה דלאו ישראל אנא ושקול. ולשאר כל הדברים הוי ספק, ודנין בו להחמיר. מי שהרגו, אינו נהרג עליו. קידש אשה, צריכה גט מספק. ואינו כישראל גמור עד שיטבול לשם גירות: <b>אחר רוב המשליכין</b>. היינו אחר הנכרים ואע''פ שהן מועט. ואפילו לא היתה שם אלא נכרית אחת, היא חשודה להשליך. ואין הלכה כר' יהודה:
<b style="color: gray;">תוי"ט</b>
{ח} <b>וכל</b> שכן לענין אבידה ולנזקים. רש''י. ובגמרא דלענין פיקוח נפש אינו כן: {ט} <b>ואע''ג</b> דקיי''ל אין הולכין בממון אחר הרוב, הני מילי כשבא לידו הממון בהיתר ומדעת נתנם לו. הר''ש. תוס'. וליוחסין לא מצי לאוקמי, דבעינן תרי רובא: {י} <b>דלהחזיר</b> אבידה אומר לו אייתי ראיה דישראל את. תוס': {יא} <b>תימה</b>, דהוה מצי למתני מחצה על מחצה נכרים, ומנגח תורא דידן לתורא דידיה. תוספ':
<h3>פרק ב - משנה ח</h3>
מָצָא בָהּ מְצִיאָה, אִם רֹב נָכְרִים, אֵינוֹ צָרִיךְ לְהַכְרִיז. וְאִם רֹב יִשְׂרָאֵל, צָרִיךְ לְהַכְרִיז. מֶחֱצָה לְמֶחֱצָה, צָרִיךְ לְהַכְרִיז. מָצָא בָהּ פַּת, הוֹלְכִין אַחַר רֹב הַנַּחְתּוֹמִין. וְאִם הָיְתָה פַּת עִסָּה, הוֹלְכִים אַחַר רֹב אוֹכְלֵי פַת עִסָּה {יב}. רַבִּי יְהוּדָה אוֹמֵר, אִם הָיְתָה פַּת קִבָּר, הוֹלְכִין אַחַר רֹב אוֹכְלֵי פַת קִבָּר:
<b style="color: gray;">רע"ב</b> <b>רוב נחתומים</b>. אם רוב נחתומים נכרים, הפת אסורה, דפת של נכרים הוא משמונה עשר דבר שגזרו בו ביום: <b>פת עיסה</b>. פת נקיה: <b>פת קיבר</b>. פת שאינה נקיה: <b>אחר רוב אוכלי פת קיבר</b>. אם רובן נכרים, הפת אסורה. אי נמי יש לפרש, אחר רוב נחתומין, אחר רוב אוכלי פת עיסה וכו', אם רובן חברים, הפת טהורה ואין צריך לעשר. ואם רובן עמי הארץ, הפת טמאה וצריך לעשר:
<b style="color: gray;">תוי"ט</b>
{יב} <b>עיסה</b>. נראה לי, דפת עיסה היה מנהגם דבעלי בתים אופין בבתיהם יותר מן הנחתומין, ולפיכך אין הולכין בו אחר רוב נחתומין. וכן בפת קיבר לר' יהודה. ונראה לי, דתנא קמא ור' יהודה לא פליגי, דמר כי אתריה כו', דבאתריה דתנא קמא הנחתומים אופים פת קיבר, ובאתריה דר' יהודה בעלי בתים [נמי] אופין [גם] פת קיבר. ועתוי''ט:
<h3>פרק ב - משנה ט</h3>
מָצָא בָהּ בָּשָׂר, הוֹלְכִין אַחַר רֹב הַטַּבָּחִים. אִם הָיְתָה מְבֻשָּׁל, הוֹלְכִין אַחַר רֹב אוֹכְלֵי בָשָׂר מְבֻשָּׁל:
<b style="color: gray;">רע"ב</b> <b>הולכין אחר רוב טבחים</b>. אם רוב טבחי ישראל, הבשר מותר דאין הלכה כרב דאמר בשר שנתעלם מן העין אסור {יג} ורב מוקי מתניתין בעומד ורואה משעה שנשחט עד שנפלה, אבל לא ידע מ השוחט:
<b style="color: gray;">תוי"ט</b>
{יג} <b>וזה</b> דלא כדמשמע מלשונו בפרק ז' דשקלים משנה ג':
<h3>פרק ב - משנה י</h3>
הַמּוֹצֵא פֵּרוֹת בַּדֶּרֶךְ, אִם רֹב מַכְנִיסִין לְבָתֵּיהֶן, פָּטוּר. וְלִמְכּוֹר בַּשּׁוּק, חַיָּב. מֶחֱצָה לְמֶחֱצָה, דְּמַאי. אוֹצָר שֶׁיִּשְׂרָאֵל וְנָכְרִים מַטִּילִין לְתוֹכוֹ, אִם רֹב נָכְרִים, וַדַּאי. וְאִם רֹב יִשְׂרָאֵל, דְּמַאי. מֶחֱצָה לְמֶחֱצָה, וַדַּאי, דִּבְרֵי רַבִּי מֵאִיר. וַחֲכָמִים אוֹמְרִים, אֲפִלּוּ כֻלָּם נָכְרִים וְיִשְׂרָאֵל אֶחָד מַטִּיל לְתוֹכוֹ, דְּמַאי {יח}:
<b style="color: gray;">רע"ב</b> <b>אם רוב מכניסי לבתיהן פטור</b>. מלעשר {יד} למכור בשוק חייב. שרוב מביאין למכור בשוק, מ הבית מביאין אותו, וכבר נתחייב. פירוש אחר, אם רוב מכניסין לבתיהן, פטור, לפ שרגילין לעשר קודם שיכניס לבית כדי שיוכלו לאכול מהן. דלאחר שהכניסום לבית, מיד הוקבעו למעשר הלכך, מה שנופל מהם בדרך פטור מן המעשר, לפי שהוא בחזקת מעושר {טו}. אבל כשמכניסין למכור, דרכ להכניסן טבל, לפי שיכול לאכול מהן עראי, הלכ הנופל מהן אינו בחזקת מעושר: <b>אם רוב נכרים ודאי</b>. ר' מאיר לטעמיה דסבירא ליה אין קנין לנכר בארץ ישראל להפקיע מ המעשר {טז}, ופירות שגדל בקרקעות של נכרי, חייבים במעשר, והנכרי פשיטא דלא עישר, הלכך ודאי טבל הן ואם רוב ישראל דמאי. כדי פירות הנמצאים ביד עם הארץ, שצריך להפריש מה תרומת מעשר ומעשר שני {יז}: <b>וחכמים אומרים וכו'</b>. חכמים סבירא להו יש קנין לנכרי בארץ ישראל להפקיע מן המעשר. ואם לא היה ישראל מטיל לתוכו, היה הכל פטור מן המעשר. אבל כשיש אפילו ישראל אחד שמטיל לתוכו, הכל דמאי, בשביל פירותיו של אותו ישראל, שהן חייבין. והלכה כחכמים:
<b style="color: gray;">תוי"ט</b>
{יד} <b>דעדיין</b> לא ראה פני הבית ולא נתחייב. הר''ש: {טו} <b>הר''מ</b>. וצריך עיון, דמשום דרגילין לעשר יהא בחזקת מעושר ויצא מכלל דמאי. ודוחק לומר דמיירי לענין אכסניא ועני. ובחיבורו כתב, פטור מלעשר, שעדיין לא נקבע למעשר: {טז} <b>זהו</b> שיטת הירושלמי בלבד. והיינו דסיים הר''ש, ואפילו יש קנין מכל מקום ודאי אינו מעושר הוא: {יז} <b>אבל</b> מעשר ראשון, המוציא מחבירו עליו הראיה. אבל נראה, דהכא אנן אליבא דר' מאיר קיימים דסבירא ליה דאף מעשר ראשון אסור לזרים, וצריך להפריש אף מעשר ראשון. אי נמי אף לר' מאיר לא החמירו בדמאי, משום דרוב עמי הארץ מעשרין. והשתא ניחא דלא פירש הר''ב ברישא מחצה למחצה דמאי שצריך להפריש, אלא הכא איצטריך לאשמעינן דאף לר' מאיר אין צריך להפריש מעשר ראשון. נ''ל: {יח} <b>דמאי</b>. ולא ידענא טעמא מאי, דאפילו ודאי תרומה עולה במאה ואחד, ותרומת מעשר אינה אלא אחד ממאה, נמצא כשיש עוד אפילו מנכרי אחד, נתבטלה. ואפילו להרים אינו צריך. דאין כאן גזל השבט, דספק הוא והמוציא מחברו עליו הראיה:
<h3>פרק ב - משנה יא</h3>
פֵּרוֹת שְׁנִיָּה שֶׁרַבּוּ עַל שֶׁל שְׁלִישִׁית, וְשֶׁל שְׁלִישִׁית עַל שֶׁל רְבִיעִית, (וְשֶׁל רְבִיעִית עַל שֶׁל חֲמִישִׁית) {יט}, וְשֶׁל חֲמִישִׁית עַל שֶׁל שִׁשִּׁית, וְשֶׁל שִׁשִּׁית עַל שֶׁל שְׁבִיעִית, וְשֶׁל שְׁבִיעִית עַל שֶׁל מוֹצָאֵי שְׁבִיעִית, הוֹלְכִין אַחַר הָרֹב. מֶחֱצָה לְמֶחֱצָה, לְהַחְמִיר:
<b style="color: gray;">רע"ב</b> <b>פירות שניה שרבו על של שלישית</b>. שנה ראשונה ושניה של שמיטה נוהג בהן מעשר ראשון ומעשר שני, וכן רביעית וחמישית. אבל שנה שלישית וששית, מעשר ראשון ומעשר עני: <b>ושל שביעית</b>. יש בו קדושת שביעית ופטור מן המעשר. ולענין כל הנך דיני קתני דהולכים אחר הרוב: <b>מחצה למחצה להחמיר</b>. ולענין ספיקא דמעשר שני ומעשר עני, יפריש מעשר אחד, ויחלל הפירות על המעות, ויחלק הפירות לעניים, והמעות יאכל בירושלים. ולענין ספיקא דשביעית, חייבין במעשר וחייבין בקדושת שביעית שלא לעשות בהן סחורה ומלוגמא, וחייבין בביעור:
<b style="color: gray;">תוי"ט</b>
{יט} <b>רביעית</b> על של חמישית. בכדי נקטו, דבשתיהן מעשר שני. ומהר''מ כתב, לענין מעשר מחדש על הישן או להיפך. והוה מצי למימר נמי מן הראשונה על השניה, אלא דהך רביעית על חמישית אגב גררא לא רצה לדלוג:
<h2>פרק ג</h2>
<h3>פרק ג - משנה א</h3>
שַׂק שֶׁהוּא מָלֵא פֵרוֹת {א} וּנְתָנוֹ עַל גַּב הַנָּהָר, אוֹ עַל פִּי הַבּוֹר, אוֹ עַל מַעֲלוֹת הַמְּעָרָה, וְשָׁאֲבוּ, כֹּל שֶׁשָּׁאֲבוּ, בְּכִי יֻתַּן. רַבִּי יְהוּדָה אוֹמֵר, כֹּל שֶׁהוּא כְּנֶגֶד הַמַּיִם, בְּכִי יֻתַּן. וְכֹל שֶׁאֵינוֹ כְּנֶגֶד הַמַּיִם, אֵינוֹ בְּכִי יֻתַּן:
<b style="color: gray;">רע"ב</b> <b>שק שהוא מלא</b>. מעלות המערה. המלאה מים: <b>כל ששאבו</b>. הפירות מלחלוחית המים, הרי זה בכי יותן. דניחא ליה שישאבו הפירות מן המים, שמתוך כך הן נראין גסים ונפוחים: <b>רבי יהודה אומר כל שהוא כנגד המים כו'</b>. ואין הלכה כרבי יהודה:
<b style="color: gray;">תוי"ט</b>
{א} <b>פירות</b>. רוצה לומר כי רוב הזרעים מושכים המים, וכל שכן החטה. הר''מ. ובחיבורו כתב זרעונים:
<h3>פרק ג - משנה ב</h3>
חָבִית שֶׁהִיא מְלֵאָה פֵרוֹת וּנְתוּנָה לְתוֹךְ הַמַּשְׁקִין, אוֹ מְלֵאָה מַשְׁקִין וּנְתוּנָה לְתוֹךְ הַפֵּרוֹת, וְשָׁאֲבוּ, כֹּל שֶׁשָּׁאֲבוּ, בְּכִי יֻתַּן. בְּאֵלּוּ מַשְׁקִים אָמְרוּ, בַּמַּיִם וּבַיַּיִן וּבַחֹמֶץ. וּשְׁאָר כָּל הַמַּשְׁקִין, טְהוֹרִין. רַבִּי נְחֶמְיָה מְטַהֵר בַּקִּטְנִית, שֶׁאֵין הַקִּטְנִית שׁוֹאָבֶת:
<b style="color: gray;">רע"ב</b> <b>חבית</b>. של חרס, או של כלי אבן הרכים שהן כחרס. אבל שאר כלים לא בלעי כל כך עד שיהיו הפירות שבתוכן שואבים: <b>שאבו</b>. נתלחלחו הפירות ומשקה טופח עליהן: <b>הכי גרסינן, ושאר כל המשקים טהורים</b>. שאר שבעה משקים המכשירים לקבל טומאה, טהורים הפירות שבתוך החבית אם נתלחלחו מהן {ב}. דדוקא מים ויין וחומץ שהן דקים וצלולים, הן נבלעין בחבית מפני דקותן, והפירות שואבים מהן. אבל שמן דבש חלב דם טל, הן עבין, ומפני עוביין אינן יכולין להבלע בתוך הכלי כל כך עד שיהיו הפירות שבתוך החבית שואבים מהן, הלכך אינן בכי יותן: <b>שאין הקטנית שואבת</b>. כגון פולים ואפונים וכיוצא בהן. ואין הלכה כר' נחמיה:
<b style="color: gray;">תוי"ט</b>
{ב} <b>דהואיל</b> וסתמן אינן נבלעים בחבית לא היו לרצון. וצריך לומר שגם סופן לא לרצון, דכל שסופו לרצון אע''פ שאין תחלתו לרצון. וזה דוחק, דכיון שהפירות נראין גסין, מאי שנא משלשה המשקין דמסתמא אמרינן דניחא ליה. מיהו מדתנן ושאבו ודכוותיה בסיפא, מוכח כדברי הר''ב. תו נראה לי דהר''ב מפרש לכולה מלתא דוקא כשהמשקים חוץ לחבית. אבל בתוך החבית, אין הכי נמי דיכולין להפלט. והר''מ מפרש, דסיפא במסתמא אמרינן שלא שאבו ואין צריך לחוש ולבדוק, אבל אם ראינו ששאבו אין הכי נמי דהוו בכי יותן, ולא מחלק בין חוץ לחבית לתוכו. ועתוי''ט:
<h3>פרק ג - משנה ג</h3>
הָרוֹדֶה פַּת חַמָּה וּנְתָנָהּ עַל פִּי חָבִית שֶׁל יַיִן {ג}, רַבִּי מֵאִיר מְטַמֵּא. רַבִּי יְהוּדָה מְטַהֵר. רַבִּי יוֹסֵי מְטַהֵר בְּשֶׁל חִטִּים {ד} וּמְטַמֵּא בְּשֶׁל שְׂעוֹרִים, מִפְּנֵי שֶׁהַשְּׂעוֹרִים שׁוֹאֲבוֹת:
<b style="color: gray;">רע"ב</b> <b>הרודה פת חמה</b>. שנילושה במי פירות ולא הוכשרה לקבל טומאה: <b>רבי מאיר מטמא</b>. כלומר הוכשר הלחם לקבל טומאה מחמת היין שנבלע בו. אי נמי, אם היה היין טמא, מטמא ר' מאיר מחמת היין טמא הנבלע בה: <b>ר' יוסי מטהר בשל חטים</b>. והלכה כר' יוסי:
<b style="color: gray;">תוי"ט</b>
{ג} <b>פת</b> כו'. נראה לי שיש לחלק בין פת לפירות, ומשום הכי תנן הכא על פי חבית, ולעיל אמרינן דמתוך דופני החבית נפלט ומתלחלח, וכן צריך לומר לפי מה שכתבתי לעיל בשם הר''מ דזרע חטה שואבת והכא פסקינן כר' יוסי. ועיין תוי''ט: {ד} <b>מטהר</b> כו'. ומיירי כשלא ראו הפת עד אחר זמן ואינו יודע אם היה עליו משקה טופח. כ''מ:
<h3>פרק ג - משנה ד</h3>
הַמְרַבֵּץ אֶת בֵּיתוֹ וְנָתַן בּוֹ חִטִּים וְטָנְנוּ, אִם מֵחֲמַת הַמַּיִם, בְּכִי יֻתַּן. וְאִם מֵחֲמַת הַסֶּלַע, אֵינָן בְּכִי יֻתַּן. הַמְכַבֵּס אֶת כְּסוּתוֹ בָּעֲרֵבָה, נָתַן בָּהּ חִטִּים וְטָנְנוּ, אִם מֵחֲמַת הַמַּיִם, בְּכִי יֻתַּן. אִם מֵחֲמַת עַצְמָן {ה}, אֵינָן בְּכִי יֻתַּן. הַמְטַנֵּן בַּחוֹל, הֲרֵי זֶה בְּכִי יֻתַּן. מַעֲשֶׂה בְאַנְשֵׁי הַמָּחוֹז שֶׁהָיוּ מְטִינִין בַּחוֹל, אָמְרוּ לָהֶם חֲכָמִים, אִם כָּךְ הֱיִיתֶם עוֹשִׂים, לֹא עֲשִׂיתֶם טָהֳרָה מִימֵיכֶם:
<b style="color: gray;">רע"ב</b> <b>המרבץ את ביתו</b>. מזלף בו מים כדי שלא יעלה האבק: <b>וטננו</b>. נתלחלחו. לשון אם היתה שדה מטוננת, שפירושו שדה לחה, בפרק קמא דמועד קטן [דף ו']: <b>אם מחמת הסלע</b>. צור שמששת ימי בראשית, והוא רצפת הבית, ומתוך כך נתלחלחו החטים: <b>המטנן בחול</b>. מטמין הפירות בחול כדי שיטננו, כלומר שיתלחלחו, שיקבלו מלחלוחית החול: <b>הרי זה בכי יותן</b>. דאין חול בלא מים:
<b style="color: gray;">תוי"ט</b>
{ה} <b>מחמת</b> עצמן. פירוש שהיו הרבה ונתחממו ונתלחלחו. מהר''ם. ומדלא קתני ואם מחמת עריבה, יש לומר דמחמת עריבה הוכשרו. וכן כתב הר''א, אלא דהתנה שיתנן שם מחמת הליחות שבה ולא מחמת שאין לו מקום לכונסן. אבל הר''מ העתיק ואם מחמת העריבה:
<h3>פרק ג - משנה ה</h3>
הַמְטַנֵּן בְּטִיט הַנָּגוּב, רַבִּי שִׁמְעוֹן אוֹמֵר, אִם יֶשׁ בּוֹ מַשְׁקֶה טוֹפֵחַ, בְּכִי יֻתַּן. וְאִם לָאו, אֵינוֹ בְּכִי יֻתַּן. הַמְרַבֵּץ אֶת גָּרְנוֹ, אֵינוֹ חוֹשֵׁשׁ שֶׁמָּא נָתַן בָּהּ חִטִּים וְטָנְנוּ. הַמְלַקֵּט עֲשָׂבִים כְּשֶׁהַטַּל עֲלֵיהֶם, לְהָטֵן בָּהֶם חִטִּים, אֵינָן בְּכִי יֻתֵּן. אִם נִתְכַּוֵּן לְכָךְ, הֲרֵי זֶה בְּכִי יֻתַּן. הַמּוֹלִיךְ חִטִּין לִטְחוֹן וְיָרְדוּ עֲלֵיהֶן גְּשָׁמִים, אִם שָׂמַח, בְּכִי יֻתַּן. רַבִּי יְהוּדָה אוֹמֵר, אִי אֶפְשָׁר שֶׁלֹּא לִשְׂמוֹחַ, אֶלָּא אִם עָמָד:
<b style="color: gray;">רע"ב</b> <b>נגוב</b>. יבש: <b>אינו חושש שמא נתן בה חטים וטננו</b>. הכי קאמר, אם נתן בה חטים, אינו חושש שמא טננו {ו}: <b>כשהטל עליהם</b>. כגון שהיה משכיר למלאכתו וליקט עשבים עם הטל שעליהם, אבל הוא לא נתכוין בשביל הטל: <b>להטן בהם חטים</b>. להטמין בהם חטים כדי שיטננו: <b>אם נתכוין לכך</b>. לטל שעליהן: <b>אי אפשר שלא לשמוח</b>. שהרי היה צריך ללותתן: <b>אלא אם עמד</b>. נתעכב שם כדי שירדו עליהם גשמים {ז}:
<b style="color: gray;">תוי"ט</b>
{ו} <b>וצריך</b> לומר דבבית שכיח טפי שיטננו, ולהכי תני לעיל וטננו, לפי שכן רגיל להיות שמרוב יובש הגורן המים נבלעים בקרקע. ועתוי''ט: {ז} <b>והכי</b> קאמר, לדבריכם דבשמחה לחוד סגי, לא היה לכם לומר אם שמח, שהרי אי אפשר שלא לשמוח, אלא דשמחה לחוד לא סגי, אבל צריך שיעמוד:
<h3>פרק ג - משנה ו</h3>
הָיוּ זֵיתָיו נְתוּנִים בַּגַּג וְיָרְדוּ עֲלֵיהֶן גְּשָׁמִים, אִם שָׂמַח, בְּכִי יֻתַּן. רַבִּי יְהוּדָה אוֹמֵר, אִי אֶפְשָׁר שֶׁלֹּא לִשְׂמוֹחַ, אֶלָּא, אִם פָּקַק אֶת הַצִּנּוֹר אוֹ אִם חִלְחֵל לְתוֹכָן:
<b style="color: gray;">רע"ב</b> <b>פקק הצנור</b>. סתם הצנור כדי שלא יצאו המים: <b>או אם חלחל לתוכו</b>. שנענע וניער הזיתים במים שבתוך הצנור. דסבירא ליה לר' יהודה, שאין המחשבה מועלת להכשיר עד שיעשה מעשה לגלות המחשבה שבלבו. ואין הלכה כר' יהודה:
<b style="color: gray;">תוי"ט</b> <b>.אין</b> פירוש למשנה זו
<h3>פרק ג - משנה ז</h3>
הַחַמָּרִין שֶׁהָיוּ עוֹבְרִים בַּנָּהָר וְנָפְלוּ שַׂקֵּיהֶם לַמַּיִם, אִם שָׂמְחוּ, בְּכִי יֻתַּן {ח}. רַבִּי יְהוּדָה אוֹמֵר, אִי אֶפְשָׁר שֶׁלֹּא לִשְׂמוֹחַ, אֶלָּא, אִם הָפְכוּ. הָיוּ רַגְלָיו מְלֵאוֹת טִיט, וְכֵן רַגְלֵי בְהֶמְתּוֹ, עָבַר בַּנָּהָר, אִם שָׂמַח, בְּכִי יֻתַּן {ט}. רַבִּי יְהוּדָה אוֹמֵר, אִי אֶפְשָׁר שֶׁלֹּא לִשְׂמוֹחַ, אֶלָּא, אִם עָמַד וְהֵדִיחַ {י}. בָּאָדָם וּבִבְהֵמָה טְמֵאָה, לְעוֹלָם טָמֵא:
<b style="color: gray;">רע"ב</b> <b>אם הפך השקים</b>. לצד אחר, כדי שישורו במים משני צדדין, אז הוכשרו: <b>אם עמד והדיח</b>. אם עמד במים להדיח רגלי בהמתו, אז מכשירים מים העולין ברגליהם אם נפלו על הפירות: <b>באדם ובבהמה טמאה</b>. מכשירין המים העולים ברגליהן בין הדיח בין לא הדיח {יא}. ואין הלכה כרבי יהודה:
<b style="color: gray;">תוי"ט</b>
{ח} בכי יותן. הוכשרו הפירות, והמים שעל השקין הנם תלושין ברצון. הר''מ: {ט} <b>רגליו</b> כו'. ולא חשיב אדם כמחובר. ואין לדמותו לשחיטה דצפורן מחוברת פסול כו'. הר''ש: {י} <b>והדיח</b>. אבל לא הדיח, אע''ג דמסתמא חפץ שיודחו כו' מכל מקום אינן בכי יותן, דבעינן שיהא שמח לגמרי שלא היה רוצה שלא יודחו, ולהכי צריך שידיח דהשתא חזינן דניחא ליה טובא מדקטרח להדיח. מהר''מ: {יא} <b>ור'</b> יהודה היא. הר''מ מהתוספתא. וטעמא כתב מהר''ם, דבטהורה העומדת לאכילה אינו חושש כל כך אם תהיה מלוכלכת. אבל באדם ובבהמה טמאה העומדת לרכוב ולטיול או להטעין משאוי ודאי מקפיד בלכלוכן, וסתמא ניחא ליה לגמרי שיודחו:
<h3>פרק ג - משנה ח</h3>
הַמּוֹרִיד אֶת הַגַּלְגַּלִּים וְאֶת כְּלֵי הַבָּקָר בִּשְׁעַת הַקָּדִים לַמַּיִם בִּשְׁבִיל שֶׁיָּחֹצוּ, הֲרֵי זֶה בְּכִי יֻתַּן. הַמּוֹרִיד בְּהֵמָה לִשְׁתּוֹת, הַמַּיִם הָעוֹלִים בְּפִיהָ, בְּכִי יֻתַּן. וּבְרַגְלֶיהָ, אֵינָן בְּכִי יֻתַּן. אִם חִשֵּׁב שֶׁיּוּדְחוּ רַגְלֶיהָ, אַף הָעוֹלִין בְּרַגְלֶיהָ בְּכִי יֻתַּן. בִּשְׁעַת הַיַּחַף וְהַדַּיִשׁ, לְעוֹלָם טָמֵא. הוֹרִיד חֵרֵשׁ שׁוֹטֶה וְקָטָן, אַף עַל פִּי שֶׁחִשֵּׁב שֶׁיּוּדְחוּ רַגְלֶיהָ, אֵינָן בְּכִי יֻתַּן, שֶׁיֵּשׁ לָהֶן מַעֲשֶׂה וְאֵין לָהֶן מַחֲשָׁבָה:
<b style="color: gray;">רע"ב</b> <b>המוריד את הגלגלים</b>. אופן מרכבותיו, מתרגמינן גלגלי רתיכיהון: <b>בשעת הקדים</b>. בשעת החום רוח הקדים נושב. ודרך כלי עץ שהם מתבקעים מפני החום, ומורידין אותן למים והבקעים מתחברים. והיינו שיחוצו, כמו שיאוצו, כלומר כדי שיהדקו וידחקו הבקעים זה בזה: <b>הרי זה בכי יותן</b>. המים הנתלים בהם מכשירין הזרעים לקבל טומאה, משום דניחא ליה שיהיו אותם המים נתלים בכלי להדק הבקעים: <b>בשעת היחף</b>. שהבהמה יגעה ועיפה מטורח הדרך, וכן בשעה שהיא דשה בתבואה, המים שהיא מעלה ברגליה לעולם מכשירים הזרעים לקבל טומאה, לפי שהם לרצון, שהמים יפים לה לצננה ולקררה. פירוש אחר, בשעת היחף והדיש, בשעת הקציר רוצה הוא שהבהמה תרחוץ רגליה בשביל שיהיו נקיות לדוש התבואה {יב}:
<b style="color: gray;">תוי"ט</b>
{יב} <b>לא</b> בא לפרש פירוש אחר אלא על הדיש, ואגב נקט נמי היחף:
<h2>פרק ד</h2>
<h3>פרק ד - משנה א</h3>
הַשּׁוֹחֶה לִשְׁתּוֹת, הַמַּיִם הָעוֹלִים בְּפִיו וּבִשְׂפָמוֹ, בְּכִי יֻתַּן. בְּחָטְמוֹ וּבְרֹאשׁוֹ וּבִזְקָנוֹ, אֵינָן בְּכִי יֻתַּן. הַמְמַלֵּא בֶּחָבִית, הַמַּיִם הָעוֹלִים אַחֲרֶיהָ, וּבַחֶבֶל שֶׁהוּא מְכֻנָּן עַל צַוָּארָהּ, וּבַחֶבֶל שֶׁהוּא לְצָרְכָּהּ, הֲרֵי זֶה בְּכִי יֻתַּן. כַּמָּה הוּא צָרְכָּהּ, רַבִּי שִׁמְעוֹן בֶּן אֶלְעָזָר אוֹמֵר, טֶפַח. נְתָנָהּ תַּחַת הַצִּנּוֹר, אֵינָן בְּכִי יֻתַּן:
<b style="color: gray;">רע"ב</b> <b>השוחה לשתות</b>. בפיו ובשפמו הרי הן בכי יותן. היינו טעמא, לפי שאין המים נכנסים לפיו אלא א''כ נוגעים בשפמו תחילה, הלכך אחשבינהו: הממלא בחבית, המים העולים אחריה, הרי הן בכי יותן, דאי אפשר שיכנס עד שיגעו לאחוריה. אבל הניחה תחת הצנור, אין שלאחריה בכי יותן, דאפשר לקילוח שירד לתוכה ולא יגע לאחוריה: <b>מכונן על צוארה</b>. מסובב כמין טבעת מקיף לצואר החבית. מכונן לשון הוא עשך ויכוננך (דברים ל''ב.): נתנה לחבית תחת הצנור לקבל המים: <b>אינן בכי יותן</b>. המים שלאחריה ושבחבל. דלא ניחא ליה אלא שיפלו המים לתוכה בלבד:
<b style="color: gray;">תוי"ט</b> <b>.אין</b> פירוש למשנה זו
<h3>פרק ד - משנה ב</h3>
מִי שֶׁיָּרְדוּ עָלָיו גְּשָׁמִים, אֲפִלּוּ אַב הַטֻּמְאָה, אֵינוֹ בְּכִי יֻתַּן. וְאִם נִעֵר, בְּכִי יֻתַּן. עָמַד תַּחַת הַצִּנּוֹר לְהָקֵר אוֹ לִדּוֹחַ, בַּטָּמֵא, טְמֵאִין. וּבַטָּהוֹר, בְּכִי יֻתַּן:
<b style="color: gray;">רע"ב</b> <b>אפילו אב הטומאה</b>. אפילו היה האדם הזה אב הטומאה ונטמאו המשקין שירדו עליו, ואנן אמרינן לעיל דמשקין טמאים מטמאים לרצון ושלא לרצון, אפילו הכי אינן מכשירין, כיון שירידת הגשמים עליו היתה שלא לרצון: <b>ואם ניער</b>. כמו המנער טליתו [שבת קמ''ז]. שניער גופו להסיר הגשמים מעליו: <b>בכי יותן</b>. המים הנופלים ממנו מכשירין הן: <b>להקר</b>. לקרר עצמו: <b>או לידוח</b>. לרחוץ גופו, כגון שהיה מלוכלך בטיט או בצואה: <b>בטמא</b>. אם היה האדם טמא: <b>טמאים</b>. המים. ואם נפלו על הפירות, הכשירום וטמאום כאחת: <b>ובטהור בכי יותן</b>. ומכשירין:
<b style="color: gray;">תוי"ט</b> .אין פירוש למשנה זו
<h3>פרק ד - משנה ג</h3>
הַכּוֹפֶה קְעָרָה {א} עַל הַכֹּתֶל בִּשְׁבִיל שֶׁתּוּדַח {ב}, הֲרֵי זֶה בְּכִי יֻתַּן. אִם בִּשְׁבִיל שֶׁלֹּא יִלְקֶה הַכֹּתֶל, אֵינָן בְּכִי יֻתַּן:
<b style="color: gray;">רע"ב</b> .אין פירוש למשנה זו
<b style="color: gray;">תוי"ט</b>
{א} קערה. זה לשון רש''י, אי אחשיב לגשמים בירידתן לצורך. דבר תלוש, ואח''כ נפלו פירות לתוכה אפילו שלא מדעת ולא ניחא ליה, הוו מוכשרין, דתחילתן לרצון. אבל לצורך מחובר, לא מכשרי, אלא אם כן ניחא ליה בנפילת הפירות לתוכן דהדר אחשבינהו לתלוש: {ב} <b>שתודח</b>. הא בשביל שיודח הכותל אינו בכי יותן. במה דברים אמורים, בכותל מערה [פירש''י, שחוקק הקרקע ונעשה כותל מאליו], אבל בכותל בנין, בשביל שלא ילקה הכותל הוא דאינו בכי יותן, הא בשביל שיודח הכותל בכי יותן. גמרא. וניחא הדיוקים דלא סתרי אהדדי:
<h3>פרק ד - משנה ד</h3>
חָבִית שֶׁיָּרַד הַדֶּלֶף לְתוֹכָהּ, בֵּית שַׁמַּאי אוֹמְרִים, יְשַׁבֵּר. בֵּית הִלֵּל אוֹמְרִים, יְעָרֶה. וּמוֹדִים שֶׁהוּא מוֹשִׁיט אֶת יָדוֹ וְנוֹטֵל פֵּרוֹת מִתּוֹכָהּ, וְהֵם טְהוֹרִים:
<b style="color: gray;">רע"ב</b> חבית שירד הדלף לתוכה. שלא לרצון, ובתוכה פירות ואינו רוצה שיוכשרו לקבל טומאה: <b>ישבר</b>. שאם מערה, הרי מעביר המים מזה לזה לרצון ונמצאו הפירות מוכשרין: <b>ומודים</b>. בית שמאי לבית הלל: <b>שהוא מושיט את ידו והן טהורין</b>. כלומר לא הוכשרו בכך:
<b style="color: gray;">תוי"ט</b> <b>.אין</b> פירוש למשנה זו
<h3>פרק ד - משנה ה</h3>
עֲרֵבָה שֶׁיָּרַד הַדֶּלֶף לְתוֹכָהּ, הַנִּתָּזִין וְהַצָּפִין אֵינָן בְּכִי יֻתַּן. נְטָלָהּ לְשָׁפְכָהּ, בֵּית שַׁמַּאי אוֹמְרִים, בְּכִי יֻתַּן. בֵּית הִלֵּל אוֹמְרִים, אֵינָן בְּכִי יֻתַּן. הִנִּיחָהּ שֶׁיֵּרֵד הַדֶּלֶף לְתוֹכָהּ, הַנִּתָּזִין וְהַצָּפִין, בֵּית שַׁמַּאי אוֹמְרִים, בְּכִי יֻתַּן. בֵּית הִלֵּל אוֹמְרִים, אֵינָן בְּכִי יֻתַּן. נְטָלָהּ לְשָׁפְכָהּ, אֵלּוּ וָאֵלּוּ מוֹדִים שֶׁהֵן בְּכִי יֻתַּן. הַמַּטְבִּיל אֶת הַכֵּלִים וְהַמְכַבֵּס אֶת כְּסוּתוֹ בַּמְעָרָה, הַמַּיִם הָעוֹלִים בְּיָדָיו, בְּכִי יֻתַּן. בְּרַגְלָיו, אֵינָן בְּכִי יֻתַּן. רַבִּי אֱלִיעֶזֶר אוֹמֵר, אִם אִי אֶפְשָׁר לוֹ שֶׁיֵּרֵד אֶלָּא אִם כֵּן נִטַּנְּפוּ רַגְלָיו, אַף הָעוֹלִין בְּרַגְלָיו בְּכִי יֻתַּן:
<b style="color: gray;">רע"ב</b> <b>הנתזין</b>. ממנה לחוץ: <b>והצפין</b>. למעלה ויצאו לחוץ. כולהו אינן בכי יותן, לפי שהן שלא לרצון, וכן המים שבתוכה: <b>נטלה לשפכן</b>. שלא שפכן במקומן, אלא נטל העריבה לשפוך המים במקום אחר, הרי הן בכי יותן, דלרצון הן הואיל ולא שפכן מיד שם במקומן: <b>ובית הלל אומרים</b>. כיון שלא הניחן שם אלא נטלה לשפכן, אינן בכי יותן: <b>הניחה</b>. אם הניח את העריבה מתחילה כדי שירד הדלף לתוכה: <b>אלו ואלו</b>. בית שמאי ובית הלל מודים שאף על פי שנטלה אח''כ ושפכה, הרי הן בכי יותן, הואיל וכבר חישב עליהן: <b>מים העולים בידיו</b>. שמכבס בהן, ניחא ליה: <b>ברגליו</b>. לא ניחא ליה: <b>אא''כ נטנפו רגליו</b>. הוו בכי יותן. מידי דהוה אממלא בחבית דלעיל {ג}, דמים העולים אחריה בכי יותן, כדפרישנא לעיל, לפי שאי אפשר למים ליכנס לתוכה עד שיגעו לאחוריה:
<b style="color: gray;">תוי"ט</b>
{ג} ואפשר לומר דליכא דפליג עליה אף שנשנה בלשון פלוגתא. ועתוי''ט:
<h3>פרק ד - משנה ו</h3>
קֻפָּה שֶׁהִיא מְלֵאָה תֻרְמוֹסִין וּנְתָנוּהָ לְתוֹךְ מִקְוֶה, מוֹשִׁיט יָדוֹ וְנוֹטֵל תֻּרְמוֹסִין מִתּוֹכָהּ, וְהֵם טְהוֹרִים. הֶעֱלָם מִן הַמַּיִם {ה}, הַנּוֹגְעִים בַּקֻּפָּה, טְמֵאִים {ו}, וּשְׁאָר כָּל הַתֻּרְמוֹסִים, טְהוֹרִים. צְנוֹן שֶׁבַּמְּעָרָה, נִדָּה מְדִיחָתוֹ וְהוּא טָהוֹר. הֶעֱלַתּוּ כָּל שֶׁהוּא מִן הַמַּיִם, טָמֵא:
<b style="color: gray;">רע"ב</b> <b>והם טהורין</b>. אע''פ שפשט אדם טמא את ידו ונטל {ד}. לפי שלא הוכשרו במים שבמקוה, דכתיב (ויקרא י''א) בכל כלי יטמא, מה כלי מיוחד שהוא תלוש ומכשיר, אף כל שהוא תלוש מכשיר, לאפוקי מים שבבורות שיחין ומערות שאינן תלושים מן הקרקע שאינן מכשירים כל זמן שלא נתלשו: <b>העלם מן המים</b>. הוכשרו התורמסין לקבל טומאה במים התלושים: <b>הנוגעים בקופה טמאים</b>. שהקופה נעשית ראשון כשנגע בה אדם טמא, והתורמוסים הנוגעים בקופה הוו שני: <b>ושאר כל התורמוסים</b>. שאין נוגעים בקופה: <b>טהורים</b>. דאין שני עושה שלישי בחולין: <b>נדה מדיחתו והוא טהור</b>. דלא הוכשר לקבל טומאה במים שמחוברים במערה:
<b style="color: gray;">תוי"ט</b>
{ד} <b>דדוקא</b> בצנון שחישב להדיחו הוכשר כשהעלתו, אבל הני לא. הר''ש: {ה} <b>העלם</b> כו'. כלומר שלא נטלם מתוך הקופה שדרך ליטלם קצתם קצתם אבל העלה כולם כאחד דהיינו שהעלם עם הקופה: {ו} <b>טמאים</b>. ותימא, מאי שנא משק מלא פירות דפרק קמא משנה ד' דלא הוכשרו במים הנוטפים מן השק. ושמא הכא ניחא ליה טפי בהדחה דקופה. הר''ש:
<h3>פרק ד - משנה ז</h3>
פֵּרוֹת שֶׁנָּפְלוּ לְתוֹךְ אַמַּת הַמַּיִם, פָּשַׁט מִי שֶׁהָיוּ יָדָיו טְמֵאוֹת וּנְטָלָן, יָדָיו טְהוֹרוֹת וְהַפֵּרוֹת טְהוֹרִים. וְאִם חִשֵּׁב שֶׁיּוּדְחוּ יָדָיו, יָדָיו טְהוֹרוֹת וְהַפֵּרוֹת בְּכִי יֻתַּן:
<b style="color: gray;">רע"ב</b> <b>ידיו טהורות</b>. דלא בעינן כוונה לחולין. אבל אם היו פירות מעשר {ז} וכל שכן של תרומה, ידיו טמאות כשהיו, עד שיכוין להטביל ידיו: <b>והפירות טהורים</b>. ולא הוכשרו, דלא אחשבה להך נפילה: <b>ואם בשביל שיודחו ידיו נתכוין ליטול את הפירות מן המים, הפירות הרי הן בכי יותן ומוכשרים לקבל טומאה מכאן ולהבא</b> ! {ח} . דאחשבה להך נפילת פירות ליטול ידיו בהגבהתן, והוי ליה משקה שסופו לרצון, דאע''פ שאין תחילתו לרצון הרי זה בכי יותן:
<b style="color: gray;">תוי"ט</b>
{ז} <b>הר''מ</b>. וצריך עיון, דלפירות מעשר אין צריך אפילו נטילת ידים. ונראה לי להגיה פת במקום פירות. מהר''ז וורמיז''א. והיא קושיא עצומה. ומה שהגיה פת, אכתי קשה, דבפירות קיימינן. ועוד, דלנגיעה אפילו פת אין צריך כוונה אף לתרומה: {ח} <b>היינו</b> לאחר שהעלם. דכל זמן שהם מחוברים במים לא מתכשרי. תוספ':
<h3>פרק ד - משנה ח</h3>
קְדֵרָה שֶׁהִיא מְלֵאָה מַיִם וּנְתוּנָה לְתוֹךְ הַמִּקְוֶה וּפָשַׁט אַב הַטֻּמְאָה אֶת יָדוֹ לְתוֹכָהּ, טְמֵאָה. מַגַּע טֻמְאוֹת, טְהוֹרָה. וּשְׁאָר כָּל הַמַּשְׁקִין, טְמֵאִין, שֶׁאֵין הַמַּיִם מְטַהֲרִים אֶת שְׁאָר הַמַּשְׁקִין:
<b style="color: gray;">רע"ב</b> <b>ופשט אב הטומאה את ידיו לתוכה טמאה</b>. דכלי חרס מקבל טומאה מאב הטומאה הנוגע בתוכו, ולא עלתה לו טבילה, ואע''פ שהוא בתוך המקוה, לפי שהמים שבתוכו חוצצים בינו ובין מי המקוה {ט}: <b>מגע טומאות טהורה</b>. אם לא היה אב הטומאה שנגע בה, אלא ראשון לטומאה והוא הנקרא מגע טומאות, כלומר הנוגע באבות הטומאה, אז טהורה הקדירה, לפי שאין כלי חרס מקבל טומאה אלא מאב הטומאה, ונמצא שלא נטמאת הקדירה אלא מחמת משקים טמאים שבתוכה שנטמאו וחוזרים ומטמאים אותה, ומשום הכי אינה מטמאה, שהרי הושקו המים שבתוכה במי מקוה ונטהרו. אבל שאר משקים כגון יין שמן וחלב, אין המקוה מטהר אותם, דלא סלקא להו השקה, הלכך חוזרים ומטמאים את הקדירה, דרבנן גזרו על המשקים שיהיו מטמאין כלים {י}, גזירה משום משקה זב וזבה:
<b style="color: gray;">תוי"ט</b>
{ט} <b>כמו</b> שנתבאר בפרק י' דמקואות. הר''מ. ותימה, דאדרבה שם נתבאר דמלאה מים אין חוצצים. והכסף משנה הקשה עוד, דמשמע שאם לא היו חוצצים היתה טהורה. וזה אינו. ועיקר כמו שכתב בחיבורו, נטמאת הקדרה, שאין המקוה מטהר כלי חרס. וכן הוא בנוסחת ארץ ישראל: {י} <b>ואפילו</b> נטמאו בשני. ואפילו מחמת ידים:
<h3>פרק ד - משנה ט</h3>
הַמְמַלֵּא בַּקִּילוֹן, עַד שְׁלשָׁה יָמִים, טְמֵאִין. רַבִּי עֲקִיבָא אוֹמֵר, אִם נָגְבוּ, מִיָּד טְהוֹרִים. וְאִם לֹא נָגְבוּ, אֲפִלּוּ עַד שְׁלשִׁים יוֹם, טְמֵאִים:
<b style="color: gray;">רע"ב</b> <b>הממלא בקילון</b>. כשהמים מכונסים במקום אחד ומבקשים להביאן אל שדה אחר, עושים להן דרך שיבואו בו אותן המים, ושם אותו דרך שאותן המים נמשכים בו נקרא קילון, ועד שלשה ימים אין אותו קילון מתנגב מן המים שהמשיכו לתוכו, ומכשירין את הפירות שנפלו לתוכן, שהרי הן לרצון: <b>רבי עקיבא אומר אם נגבו מיד</b>. ר' עקיבא לא פליג אתנא קמא. דסתם קילון אינו מתנגב עד שלשה ימים, ותנא קמא בסתם איירי {יא}. והכי מוכח בהדיא בתוספתא, דמודה ר' עקיבא בסתם שהוא שלשה ימים:
<b style="color: gray;">תוי"ט</b>
{יא} <b>כגון</b> שהשליך פירות בקילון ולא ידוע אם היה בו להטפיח. כ''מ. ועתוי''ט:
<h3>פרק ד - משנה י</h3>
עֵצִים שֶׁנָּפְלוּ עֲלֵיהֶם מַשְׁקִין וְיָרְדוּ עֲלֵיהֶם גְּשָׁמִים, אִם רַבּוּ, טְהוֹרִים. הוֹצִיאָם שֶׁיֵּרְדוּ עֲלֵיהֶם גְּשָׁמִים, אַף עַל פִּי שֶׁרַבּוּ, טְמֵאִים. בָּלְעוּ מַשְׁקִים טְמֵאִים, אַף עַל פִּי שֶׁהוֹצִיאָם שֶׁיֵּרְדוּ עֲלֵיהֶן גְּשָׁמִים, טְהוֹרִין. וְלֹא יַסִּיקֵם אֶלָּא בְיָדַיִם טְהוֹרוֹת בִּלְבָד. רַבִּי שִׁמְעוֹן אוֹמֵר, אִם הָיוּ לַחִין וְהִסִּיקָן, וְרַבּוּ הַמַּשְׁקִין הַיּוֹצְאִין מֵהֶן עַל הַמַּשְׁקִין שֶׁבָּלְעוּ, טְהוֹרִים:
<b style="color: gray;">רע"ב</b> <b>שנפלו עליהם משקים</b>. טמאים: <b>אם רבו</b>. מי גשמים על המשקים ההם, בטלום וטיהרום: <b>הוציאן כדי שירדו עליהם גשמים</b>. דאחשבינהו לגשמים: <b>אע''פ שרבו טמאין</b>. דנטמאו הגשמים עצמן: <b>בלעו משקין טמאים</b>. כגון שהעצים נגובים מבחוץ ובתוכן משקין בלועין, אע''פ שהוציאן כדי שירדו עליהן גשמים דאחשבינהו לגשמים, אפילו הכי טהורין, דלא נגעו במשקין טמאין {יב}, שהרי בלעו: <b>לא יסיקם אלא בידים טהורות</b>. שלא יטמאו הידים את מי הגשמים שהוחשבו ויחזרו ויטמאו את התנור, דמשקה מטמא כלי. אבל בידים טהורות, יכול להסיקם בתנור, והתנור טהור, ולא אמרינן דסוף משקה טמא הבלוע לצאת מחמת ההיסק, דבעצים שהאש שולטת בהן ונאחז בהן האור {יג} כלין המשקים לתוכן, ואין יוצאים לחוץ כשמסיקן בתנור: <b>אם היו לחין</b>. עצים הללו שבלעו משקין טמאין, ומחמת לחותן יצאו משקין עצמן מהן, ואם אותן משקים פלטו משקה הטמא הבלוע, ורבו משקין שמעצמן על משקה הבלוע: <b>טהורין</b>. שביטלו אותן. ואין הלכה כר' שמעון:
<b style="color: gray;">תוי"ט</b>
{יב} <b>וקשה</b>, דאכתי מאי קמ''ל כשלא נגעו שלא נטמאו. והר''מ מסיים, והסיקן התנור טהור, ואין המים שעליהם מתטמאין מן המשקים הבלועין בהן: {יג} <b>אבל</b> בלחים שאין האור נאחז בהן כל כך, טמאים, וליכא למימר שריבוי לחלוחתן מבטלין. ועתוי''ט:
<h2>פרק ה</h2>
<h3>פרק ה - משנה א</h3>
מִי שֶׁטָּבַל בַּנָּהָר, וְהָיָה לְפָנָיו נָהָר אַחֵר וְעָבַר בּוֹ, טִהֲרוּ שְׁנִיִּים אֶת הָרִאשׁוֹנִים. דָּחָהוּ חֲבֵרוֹ לְשָׁכְרוֹ, וְכֵן לִבְהֶמְתּוֹ, טִהֲרוּ שְׁנִיִּים אֶת הָרִאשׁוֹנִים. וְאִם כִּמְשַׂחֵק עִמּוֹ, הֲרֵי זֶה בְּכִי יֻתַּן:
<b style="color: gray;">רע"ב</b> <b>מי שטבל בנהר</b>. ומים שעליו מכשירין, שהרי לרצון הן: <b>והיה לפניו נהר אחר, ועבר בו</b>. ומים שעליו מן הנהר השני אינן לרצון ואינן מכשירין: <b>טיהרו</b>. מי הנהר השני, מים שהעלן עמו מן הטבילה, ואין מכשירין לא אלו ולא אלו: <b>דחיו</b>. דחהו: <b>לשכרו</b>. שהיה חברו שיכור ומתוך שכרותו דחהו והפילו בנהר: <b>וכן לבהמתו</b>. שהפיל את הבהמה בשכרותו בנהר, והיו עליו מי טבילה, ועל הבהמה מים לרצון: <b>טיהרו שניים</b>. שהיו על ידי שכרות ולא לרצון: <b>את הראשונים</b>. שהיו לרצון: <b>ואם כמשחק</b>. דחה את חברו בנהר או את הבהמה, גם השניים בכי יותן, דכולהו לרצון נינהו:
<b style="color: gray;">תוי"ט</b> <b>.אין</b> פירוש למשנה זו
<h3>פרק ה - משנה ב</h3>
הַשָּׁט עַל פְּנֵי הַמַּיִם, הַנִּתָּזִין, אֵינָן בְּכִי יֻתַּן {א}. וְאִם נִתְכַּוֵּן לְהַתִּיז עַל חֲבֵרוֹ, הֲרֵי זֶה בְּכִי יֻתַּן. הָעוֹשֶׂה צִפּוֹר בַּמַּיִם, הַנִּתָּזִין וְאֶת שֶׁבָּהּ, אֵינָן בְּכִי יֻתַּן:
<b style="color: gray;">רע"ב</b> <b>הנתזין</b>. שלא בכונה: <b>העושה ציפוו' במים</b>. שמעלה על פני המים רתיחות כמין אבעבועות: <b>הנתזין</b>. בעשיית אבעבועות: <b>ואת שבה</b>. דהיינו מי אבעבועות עצמן. ואית דגרסי, העושה צנור במים. כמו שעושים הנערים כמין צנור של קנה או של עץ חלול, לנתז ממנו המים בצחוק {ב}: <b>ואת שבה</b>. המים הנשארים בצנור:
<b style="color: gray;">תוי"ט</b>
{א} אינן כו'. והמים העולים עליו, בכי יותן. הר''מ: {ב} <b>שמנתזין</b> על לא דבר באויר. לא כמתכוין לנתז על חבירו דרישא, וכמשחק דמשנה א':
<h3>פרק ה - משנה ג</h3>
פֵּרוֹת שֶׁיָּרַד הַדֶּלֶף לְתוֹכָן וּבְלָלָן שֶׁיְּנֻגְּבוּ, רַבִּי שִׁמְעוֹן אוֹמֵר, בְּכִי יֻתַּן {ג}. וַחֲכָמִים אוֹמְרִים, אֵינָן בְּכִי יֻתַּן:
<b style="color: gray;">רע"ב</b> <b>ובללן שינוגבו</b>. בלל כל הפירות במים, שכשיהיו המים מפוזרים בכל הפירות, יתנגבו יותר מהרה: <b>וחכמים אומרים אינן בכי יותן</b>. והלכה כחכמים:
<b style="color: gray;">תוי"ט</b>
{ג} <b>בכי</b> יותן. הטעם, דאע''ג דלא ניחא ליה הדלף, טכל מקום כיון דבללן כדי להתפשט המים בכולן, חשוב ניחא ליה. מהר''מ:
<h3>פרק ה - משנה ד</h3>
הַמּוֹדֵד אֶת הַבּוֹר בֵּין לְעָמְקוֹ בֵּין לְרָחְבּוֹ, הֲרֵי זֶה בְּכִי יֻתַּן. דִבְרֵי רַבִּי טַרְפוֹן. רַבִּי עֲקִיבָא אוֹמֵר, לְעָמְקוֹ, בְּכִי יֻתַּן. וּלְרָחְבּוֹ, אֵינוֹ בְּכִי יֻתַּן::
<b style="color: gray;">רע"ב</b> <b>לעמקו בכי יותן ולרחבו אינו בכי יותן</b>. כשאדם מודד עמקו של בור בקנה, ניכר רושם המים בקנה עד כמה הן מגיעים, ומתוך כך יודע עומקו, לפיכך רוצה הוא במשקה שברושם {ד}. אבל לרחבו אינו רוצה במשקה שברושם. והלכה כרבי עקיבא {ה}, שחזר רבי טרפון להיות שונה כדבריו:
<b style="color: gray;">תוי"ט</b>
{ד} <b>ואפילו</b> מה שלמטה מן הרושם. משום דאי אפשר לרושם בלעדו. תוספתא: {ה} <b>ואפילו</b> לאיכא דאמרי דר' טרפון לאו חברו הוה:
<h3>פרק ה - משנה ה</h3>
פָּשַׁט יָדוֹ אוֹ רַגְלוֹ אוֹ קָנֶה לַבּוֹר לֵידַע אִם יֶשׁ בּוֹ מַיִם, אֵינָן בְּכִי יֻתַּן. לֵידַע כַּמָּה מַיִם יֶשׁ בּוֹ, הֲרֵי זֶה בְּכִי יֻתַּן. זָרַק אֶבֶן לַבּוֹר לֵידַע אִם יֶשׁ בּוֹ מַיִם, הַנִּתָּזִין, אֵינָן בְּכִי יֻתַּן. וְאֶת שֶׁבָּאֶבֶן, טְהוֹרִים:
<b style="color: gray;">רע"ב</b> <b>לידע כמה מים יש בו</b>. רוצה במשקה שברושם, כדאמרן, לפיכך הוי בכי יותן. אבל לידע אם יש בו מים, אין צריך רושם של משקה {ו}: <b>ושבאבן</b>. כלומר, שבאבן נמי טהורים, שאין מכשירים {ז}:
<b style="color: gray;">תוי"ט</b>
{ו} <b>אלא</b> על ידי הרגש בלבד ידע אם יש בו מים. ואע''פ דכשמרגיש אי אפשר שלא יעלו בו המים, מכל מקום אין כוונתו לעליית שום מים כלל ואין צריך להם: {ז} <b>והר''מ</b> מפרש נמי לענין שאין מקבלין טומאה, ואף שהאבן נראה על שטח המים, אינן כתלושין. וכן כתב מהר''ם, אם פשט טמא ידיו ונטלו מן המים, מים שעליו טהורים. ועתוי''ט:
<h3>פרק ה - משנה ו</h3>
הַחוֹבֵט עַל הַשֶּׁלַח, חוּץ לַמַּיִם, בְּכִי יֻתַּן {ח}. לְתוֹךְ הַמַּיִם, אֵינָן בְּכִי יֻתַּן. רַבִּי יוֹסֵי אוֹמֵר, אַף לְתוֹךְ הַמַּיִם בְּכִי יֻתַּן, מִפּנֵי שֶׁהוּא מִתְכַּוֵּן שֶׁיֵּצְאוּ עִם הַצּוֹאָה:
<b style="color: gray;">רע"ב</b> <b>החובט על השלח</b>. מכה בעור אחר רחיצתו כדי לנערו מן המים: <b>השלח</b>. העור כמות שהוא כשמפשיטים אותו מן הבהמה [בראשית ל''ז] נקרא שלח. תרגום ויפשיטו, ואשלחו: <b>שהוא מתכוין שיצאו עם הצואה</b>. מתכוין שיצאו המים עם הלכלוך שנתחבר בהן, לפיכך מכשיר מה שנתז ממנו ואפילו שהוא בתוך המים. ואין הלכה כר' יוסי:
<b style="color: gray;">תוי"ט</b>
{ח} <b>בכי</b> יותן. שכוונתו בלי ספק הוצאת המים, והוי כמו מרעיד את האילן. אבל כשנחבט והוא בתוך המים, אין זה כוונתו כיון שהוא שקוע במים. הר''מ:
<h3>פרק ה - משנה ז</h3>
הַמַּיִם הָעוֹלִין בַּסְּפִינָה וּבֶעָקָל וּבַמְשׁוֹטוֹת, אֵינָן בְּכִי יֻתַּן. בַּמְּצוֹדוֹת וּבָרְשָׁתוֹת וּבַמִּכְמָרוֹת, אֵינָן בְּכִי יֻתַּן. וְאִם נִעֵר, בְּכִי יֻתַּן {ט}. הַמּוֹלִיךְ אֶת הַסְּפִינָה לַיָּם הַגָּדוֹל {י} לְצָרְפָהּ, הַמּוֹצִיא מַסְמֵר בַּגְּשָׁמִים לְצָרְפוֹ, הַמַּנִּיחַ אֶת הָאוּד בַּגְּשָׁמִים לְכַבּוֹתוֹ, הֲרֵי זֶה בְּכִי יֻתַּן:
<b style="color: gray;">רע"ב</b> <b>העקל</b>. מקום בשולי הספינה שמתקבצים שם המים הנכנסים בסדקים של ספינה: <b>אם ניער</b>. להסיר המים שעליהן. כמו המנער טליתו: <b>לצרפה</b>. לבדקה אם המים נכנסים לתוכה אם לאו. פירוש אחר, לחזקה ולחסמה. לפי שכשהיא ביבשה, נבקעת מאליה, ומכניסים אותה בים כדי שתשרה במים ויסתמו בקועיה וסדקיה: <b>מסמר לגשמים לצרפו</b>. לחזקו ולחסמו, כשיבואו עליו מים לאחר שנתלבן באש: <b>אוד</b>. עץ שמקצתו אכלה האש:
<b style="color: gray;">תוי"ט</b>
{ט} <b>ניער</b> כו'. וה''ה ובספינה ודכוותה. וקשה, אמאי לא תננהו בחד בבא: {י} <b>הגדול</b>. תנא בארץ ישראל קאי ובאותו ים רגילין בכך:
<h3>פרק ה - משנה ח</h3>
קַסְיָא שֶׁל שֻׁלְחָנוֹת וְהַשִּׁיפָא שֶׁל לְבֵנִים, אֵינָן בְּכִי יֻתַּן. וְאִם נִעֵר, בְּכִי יֻתַּן:
<b style="color: gray;">רע"ב</b> <b>קסיא של שלחנות</b>. כיסוי שמכסין על השולחן שלא יפול על המזון שעליו מים או דבר של טנוף ולכלוך: <b>והשיפא של לבנים</b>. מחצלת של שיפא ושל גמי שמכסים על הלבנים להגן מן הגשמים. והרי אלו כמו בשביל שלא ילקה הכותל שאינן בכי יותן: <b>אבל אם ניער</b>. שמתכוין להדיחם, הרי זה בכי יותן:
<b style="color: gray;">תוי"ט</b> <b>.אין</b> פירוש למשנה זו
<h3>פרק ה - משנה ט</h3>
כָּל הַנִּצּוֹק, טָהוֹר, חוּץ מִדְּבַשׁ הַזִּיפִין {יא}, וְהַצַּפַּחַת, בֵּית שַׁמַּאי אוֹמְרִים, אַף הַמִּקְפָּה שֶׁל גְּרִיסִין וְשֶׁל פּוֹל, מִפְּנֵי שֶׁהִיא סוֹלֶדֶת לְאַחֲרֶיהָ {יג}:
<b style="color: gray;">רע"ב</b> <b>כל הניצוק טהוו'</b>. אם מערה מכלי טהור לכלי טמא, מה שבעליון טהור, דניצוק אינו חיבור. חוץ מהני דחשיב, מפני שסולדים לאחוריהם, כשהקילוח נפסק, חוזר הנשאר למעלה: <b>מדבש הזיפים</b>. אית דמפרשי דבש טוב וחשוב, שמתוך חשיבותו מזייפין אותו {יב} ומערבין בו פסולת. ואית דאמרי, על שם מקומו שבא מזיף. כמו בבוא הזיפים ויאמרו לשאול (תהלים נ''ד): <b>והצפחת</b>. מאכל עשוי מקמח ודבש והוא רך כל כך שיכולים להציקו. ודומה לו כצפיחית בדבש [שמות ט''ז]: <b>המקפה</b>. תבשיל שאינו לא רך ולא קשה אלא קפוי, קרוי מקפה: <b>של גריסין</b>. פולים טחונות וגרוסות בריחים: <b>ושל פולים</b>. שלימות שאינן גרוסות בריחים: <b>מפני שהיא סולדת לאחוריה</b>. כשהקילוח נפסק, חוזר אותו עמוד השותת שהיה קצתו במשקין טמאין שבכלי התחתון ונמשך למעלה למשקין שבכלי העליון הטהור, ומטמא כל מה שבכלי העליון:
<b style="color: gray;">תוי"ט</b>
{יא} חוץ כו'. ואפילו מערה מצונן לצונן. הר''מ: {יב} <b>והכי</b> נמי מפרשי בבוא הזיפים, שקרנים והולכי רכיל שמזייפים דבריהם. גמרא: {יג} <b>שהיא</b> כו'. ולתנא קמא כיון שאין בהם ריר כל כך כמו דבש הזיפין והצפחת, לא חשיב ליה. תוס'
<h3>פרק ה - משנה י</h3>
הַמְעָרֶה מֵחַם לְחַם, וּמִצּוֹנֵן לְצוֹנֵן, וּמֵחַם לְצוֹנֵן, טָהוֹר. מִצּוֹנֵן לְחַם, טָמֵא. רַבִּי שִׁמְעוֹן אוֹמֵר, אַף הַמְעָרֶה מֵחַם לְחַם וְכֹחוֹ שֶׁל תַּחְתּוֹן יָפֶה מִשֶּׁל עֶלְיוֹן, טָמֵא:
<b style="color: gray;">רע"ב</b> <b>המערה מחם לחם</b>. הכי נמי איירי שמשקין שבכלי עליון שמערה ממנו, טהורים. ושבכלי תחתון שמערה לתוכו, הן טמאין: <b>מצונן לחם טמא</b>. שתחתון החם מעלה הבל לעליון הצונן ומטמאו {יד}, שהענן העולה מן החם כמשקה הוא חשוב: <b>וכוחו של תחתון יפה</b>. שחומו גדול משל עליון. ואין הלכה כר' שמעון, שכיון שהעליון חם, אע''פ שהתחתון יותר חם ממנו, אין פעולתו של תחתון ניכרת בעליון ואינו מטמאו:
<b style="color: gray;">תוי"ט</b>
{יד} כמו זיעת המרחץ. הר''ש. וקצת קשה, רא''כ אפילו בלא ניצוק נמי יהא טמא. ואולי דאי אפשר בלא ניצוק. ועתוי''ט
<h3>פרק ה - משנה יא</h3>
הָאִשָּׁה שֶׁהָיוּ יָדֶיהָ טְהוֹרוֹת, וּמְגִיסָה בִקְדֵרָה טְמֵאָה, אִם הֵזִיעוּ יָדֶיהָ, טְמֵאוֹת. הָיוּ יָדֶיהָ טְמֵאוֹת, וּמְגִיסָה בִקְדֵרָה טְהוֹרָה, אִם הֵזִיעוּ יָדֶיהָ, הַקְּדֵרָה טְמֵאָה. רַבִּי יוֹסֵי אוֹמֵר, אִם נָטָפוּ. הַשּׁוֹקֵל עֲנָבִים בְּכַף מֹאזְנַיִם, הַיַּיִן שֶׁבַּכַּף, טָהוֹר, עַד שֶׁיְּעָרֶה לְתוֹךְ הַכֶּלִי. הֲרֵי זֶה דּוֹמֶה לְסַלֵּי זֵיתִים וַעֲנָבִים כְּשֶׁהֵן מְנַטְּפִין:
<b style="color: gray;">רע"ב</b> <b>ומגיסה בקדירה</b>. מהפכת בכף שבידה לתבשיל שבקדירה: <b>אם הזיעו ידיה</b>. מהבל הקדירה, נטמאו ידיה כאילו נגעה במשקה שבקדירה: <b>היו ידיה טמאות</b>. אם הזיעו ידיה, נטמאת הזיעה מחמת ידיה, ונטמאת הקדירה, לפי שההבל מחבר בין הזיעה למשקין שבידיה שבקדירה {טו}: <b>ר' יומי אומר אם נטפו</b>. אין הקדירה טמאה אא''כ נטפו טיפין מן הזיעה שבידיה לתוך הקדירה. ואין הלכה כר' יוסי: <b>היין שבכף טהור</b>. ואינו מכשיר, דלא הוחשב להיות משקה עד שיערה אותו לתוך הכלי. וכמו שאין לו תורת משקה לענין הכשר, כך אין לו תורת משקה לענין טומאה ולענין יין נסך:
<b style="color: gray;">תוי"ט</b>
{טו} דלא חילקו לעיל בין עליון הם לתחתון חם אלא כשהעליון טהור, אבל כשהעליון טמא, לעולם מטמא התחתון. נ''ל:
<h2>פרק ו</h2>
<h3>פרק ו - משנה א</h3>
הַמַּעֲלֶה פֵּרוֹתָיו לַגַּג מִפְּנֵי הַכְּנִימָה, וְיָרַד עֲלֵיהֶם טַל, אֵינָם בְּכִי יֻתַּן. אִם נִתְכַּוֵּן לְכָךְ, הֲרֵי זֶה בְּכִי יֻתַּן. הֶעֱלָן חֵרֵשׁ שׁוֹטֶה וְקָטָן, אַף עַל פִּי שֶׁחִשֵּׁב שֶׁיֵּרֵד עֲלֵיהֶן הַטַּל, אֵינָן בְּכִי יֻתַּן, שֶׁיֵּשׁ לָהֶן מַעֲשֶׂה וְאֵין לָהֶן מַחֲשָׁבָה:
<b style="color: gray;">רע"ב</b> <b>המעלה פירותיו לגג מפני הכנימה</b>. תולעים הגדלים בפירות. לשון ותהי הכנם (שמות ח'): <b>אם נתכוין לכך</b>. שחשב שירד עליהן טל {א}: <b>שיש להן מעשה</b>. כגון אם היו שופכין עליהן טל בכוונה, היו מוכשרין:
<b style="color: gray;">תוי"ט</b>
{א} <b>וה''ה</b> לא נתכוין ושמח, כדאיתא בתוספתא, עודהו הטל עליהן הרי הוא בכ''י. רש''י ועתוי''ט:
<h3>פרק ו - משנה ב</h3>
הַמַּעֲלֶה אֶת הָאֲגֻדּוֹת וְאֶת הַקְּצִיעוֹת וְאֶת הַשּׁוּם לַגַּג בִּשְׁבִיל שֶׁיַּמְתִּינוּ, אֵינָן בְּכִי יֻתַּן. כָּל הָאֲגֻדּוֹת שֶׁל בֵּית הַשְּׁוָקִים, טְמֵאִין. רַבִּי יְהוּדָה מְטַהֵר בְּלַחִים {ג}. אָמַר רַבִּי מֵאִיר, וְכִי מִפְּנֵי מַה טִמְּאוּ, אֶלָּא מִפְּנֵי מַשְׁקֵה הַפֶּה. כָּל הַקְּמָחִין וְהַסְּלָתוֹת שֶׁל בֵּית הַשְּׁוָקִים, טְמֵאִים. הַחִילְקָה הַטַּרְגִּיס וְהַטַּסְגִּי, טְמֵאִים בְּכָל מָקוֹם:
<b style="color: gray;">רע"ב</b> <b>המעלה את האגודות</b>. של ירק: <b>ואת הקציעות</b>. כותשים התאנים במכתשת ועושים אותן כעין ככרות גדולות, והן נקראות קציעות: <b>ימתינו</b>. לשון לחלוח {ב}. ודומה לו בגמרא פרק לא יחפור [בבא בתרא דף י''ח] מיתנא קשה לכותלים: <b>אינן בכי יותן</b>. אם ירד עליהן טל: <b>כל האגודות</b>. של ירק: <b>של בית השוקים טמאין</b>. לפי שהמוכרים רגילים לזלף עליהן מים כדי ללחלחן, והן מוכשרין לקבל טומאה, והידים ממשמשים בהן תמיד, הלכך הן בחזקת טומאה: <b>מפני משקה הפה</b>. אע''פ שאין מזלפין עליהן מים כשהן לחין, מכל מקום רגילים לתת עליהן משקה היוצא מן הפה כדי להסיר האבק שעליהן, ובו הן מוכשרין. ואיכא בין תנא קמא לר' מאיר מקום שאין רגילין ללחלחם במשקה הפה, לר' מאיר טהורים. ולתנא קמא בכל ענין טמאים, דאף בלחין נותנין בהן מים. והלכה כתנא קמא: <b>הקמחין והסלתות של בית השוקים טמאין</b>. לפי שלותתים החטים שלהם קודם שיטחנו אותן והן מוכשרות, והידים ממשמשים בהן תמיד, לפיכך הן בחזקת טומאה: <b>החילקה</b>. חטה כתושה ונחלק כל גרעין לשנים: <b>טרגיס</b>. שנחלק כל גרעין לשלשה טסגי. שנחלק כל גרעין לארבעה: <b>בכל מקום</b>. אפילו שלא בבית השוקים, שהכל מזלפין עליהם מים:
<b style="color: gray;">תוי"ט</b>
{ב} <b>שיתלחלחו</b> מאליהן מן האויר. מהר''ם. ועתוי''ט: {ג} <b>בלחים</b>. שאין דרך להתיז עליהן מים, אלא אם עמדו ימים כו'. הר''מ:
<h3>פרק ו - משנה ג</h3>
כָּל הַבֵּיצִים בְּחֶזְקַת טָהֳרָה, חוּץ מִשֶּׁל מוֹכְרֵי מַשְׁקֶה. וְאִם הָיו מוֹכְרִין עִמָּהֶן {ה} פֵּרוֹת יְבֵשִׁים, טְהוֹרוֹת. כָּל הַדָּגִים בְּחֶזְקַת טֻמְאָה. רַבִּי יְהוּדָה אוֹמֵר, חֲתִיכַת אִלְתּוֹת וְדַג הַמִּצְרִי הַבָּא בַקֻּפָּה וְקוּלְיַס הָאִסְפָּנִין, הֲרֵי אֵלּוּ בְּחֶזְקַת טָהֳרָה. כָּל הַצִּיר בְּחֶזְקַת טֻמְאָה. וְעַל כֻּלָּם עַם הָאָרֶץ נֶאֱמָן לוֹמַר טְהוֹרִים הֵן, חוּץ מִשֶּׁל דָּגָה, מִפְּנֵי שֶׁהֵן מַפְקִידִין אוֹתָהּ אֵצֶל עַם הָאָרֶץ. רַבִּי אֱלִיעֶזֶר בֶּן יַעֲקֹב אוֹמֵר, צִיר טָהוֹר שֶׁנָּפַל לְתוֹכוֹ מַיִם כָּל שֶׁהֵן, טָמֵא:
<b style="color: gray;">רע"ב</b> <b>חוץ משל מוכרי משקה</b>. מפני שנוגעים בהם בעוד שמשקה טופח על ידיהם, ואין מקפידין על הלכלוך, שקליפתם מגינה עליהן {ד}: <b>ואם היו מוכרים עמהם פירות יבשים</b>. מתוך שמנגבים ידיהם כדי שלא יטנפו את הפירות, מנגבים ידיהם נמי קודם שיגעו בביצים: <b>כל הדגים בחזקת טומאה</b>. לפי שהם מוכשרים במים, והטמא והטהור ממשמשים בה: <b>חתיכת האלתות</b>. מין דג שרגילין למכרו חתיכות חתיכות. ומקום יש ששמו אלתות ושם צדין אותו ומוכרין אותו: <b>ודג המצרי</b>. דג קטן מאוד שמביאין ממנו קופות מלאות במצרים: <b>וקולייס האספנין</b>. מין דג שעורו רך מאוד וקורין לו אלשביט. ושלשה מינים הללו אין המים מכשירין אותם כשאר דגים, לפי שהן חיין זמן מרובה אחר צידתן, ולאחר שהן נעשין אוכל דהיינו לאחר מיתתן אין נותנין עליהם מים, לפי שהמים מפסידין אותן. ואין הלכה כר' יהודה: <b>כל הציר בחזקת טומאה</b>. שסתם ציר נתנו בו מים {ו}, והידים ממשמשים בו: <b>ועל כולם</b>. בין ביצים בין פירות בין ציר {ז}: <b>נאמן</b>. עם הארץ לומר לא הוכשרו: <b>מפני שמפקידים אותן</b>. דכל הפירות מפקידים אותן אצל עם הארץ, ואי לאו דנאמן היאך מפקידים. אבל דגה אין מפקידים בידו, לפיכך אינו נאמן: <b>ציר טהור</b>. שידוע בו שלא הוכשר על ידי משקה {ח}: <b>שנפל לתוכו מים כל שהו טמא</b>. דמים כל שהו מכשירים אותו, ומשהוכשר חזקתו טמא, שהידים ממשמשים בו. והלכה כר' אליעזר בן יעקב:
<b style="color: gray;">תוי"ט</b>
{ד} <b>והוא</b> מטמא אותה בקליפתה. הר''מ: {ה} <b>עמהן</b>. עם המשקה והביצים. הר''מ: {ו} <b>דציר</b> גופו, לאו בר קבולי טומאה הוא, דזיעה בעלמא הוא. גמרא: {ז} <b>הר''ש</b>. ולא נקטו נמי דגים, ונראה שדעתן דחוץ משל דגה לאו בציר הוא, אלא ארישא קאי חוץ מדגים. וכן הוא בר''מ בנוסחת ארץ ישראל ובחיבורו: {ח} <b>הר''מ</b>. וקשה, דלא הוה צריך למיתני אלא מים כל שהן מכשירין את הציר. אבל בגמרא ופירש''י, ציר טהור כגון שהשיקו במים וטהור ממה נפשך, אי רובא מיא מיטהר ע''י השקה. אי רובא ציר והוי ליה אוכל ולא מהני ליה השקה, ציר לאו בר קבולי טומאה הוא. והנך מיעוטא דמיא בטלי להו ברובא. שנפל כו' טמא, דעמי הארץ נחשדו לערב מים בצירן עד מחצה, וכי נפל האי כל שהוא, מצא מין את מינו ורבו מים על הציר וטמאים. וכן השיגו הר''א:
<h3>פרק ו - משנה ד</h3>
שִׁבְעָה מַשְׁקִין הֵן, הַטַּל, וְהַמַּיִם, וְהַיַּיִן, וְהַשֶּׁמֶן, וְהַדָּם, וְהֶחָלָב, וּדְבַשׁ דְּבוֹרִים. דְּבַשׁ צְרָעִים, טָהוֹר, וּמֻתָּר בַּאֲכִילָה:
<b style="color: gray;">רע"ב</b> <b>שבעה משקין הן</b>. לפי שנאמר בטומאת אוכלים (ויקרא י''א) מכל האוכל אשר יאכל אשר יבוא עליו מים יטמא, אין לי אלא מים, מנין לרבות היין והשמן והחלב והדבש והדם והטל, תלמוד לומר וכל משקה אשר ישתה. ואי וכל משקה, יכול מי תותים מי רמונים ושאר כל מי פירות, תלמוד לומר מים, מה מים מיוחדים שאין להם שם לווי, אף היין והשמן והחלב והדבש והדם והטל שאין להם שם לווי, יצאו מי תותים מי רמונים ושאר כל מי פירות שיש להם שם לווי, ודבש דבורים אין לו שם לווי, דדבש סתם אקרי {ט}. ועוד שנינו בתוספתא דשבת פרק ט''מנין לדם שהוא משקה, שנאמר (במדבר כ''ג) ודם חללים ישתה. מנין ליין שהוא משקה, שנאמר (דברים ל''ב) ודם ענב תשתה חמר. מנין לדבש שהוא משקה, שנאמר (שם) ויניקהו דבש מסלע. מנין לשמן שהוא משקה, שנאמר (ישעיה כ''ה) משתה שמנים. מנין לחלב שהוא משקה, שנאמר (שופטים ד') ותפתח את נוד החלב ותשקהו. מנין לטל שהוא משקה, שנאמר (שם ז,) וימץ טל מן הגזה מלוא הספל מים {י}. מנין לדמעות העין שהוא משקה, שנאמר (תהלים פ,) ותשקמו בדמעות שליש. מנין למי האף שהוא משקה, שנאמר (ירמיה ט') ועפעפינו יזלו מים {יא}: <b>דבש צרעה טהור</b>. דלא חשיב משקה, ואינו מטמא ואינו מכשיר: <b>ומותר באכילה</b>. דלא תימא הואיל והצרעה שרץ העוף הוא וטמא, הדבש היוצא ממנו נמי יהא טמא, דסלקא דעתך אמינא דדוקא דבש דבורים רבייה קרא להתירא שאין לו שם לווי, אבל דבש צרעים שיש לו שם לווי לא יהא מותר, קמ''ל דבש צרעה טהור ומותר. דמפני מה אמרו דבש דבורים מותר, מפני שמכניסות אותן לגופן ואינן ממצות אותו מגופן, דבש צרעים נמי מכניסות אותו לגופן ואין ממצות אותו מגופן:
<b style="color: gray;">תוי"ט</b>
{ט} <b>אמנם</b> לווי בכאן של דבורים, לחלק בינו ובין דבש, צרעים. הר''מ. ודבש תמרים אע''ג דבקרא נקרא דבש סתם, מכל מקום בלשון בני אדם דבש סתם הוא של דבורים. וכתב הר''ש דבתולדות דלקמן לא חיישינן אפילו יש להן לווי: {י} <b>מנין</b> לדם הנדה, שנאמר מקור דמיה ואומר כו'. כן הובא בר''ש: {יא} <b>ואם</b> אינו ענין לדמעות, תנהו ענין לאף. ועוד, דאותיות א''ע מתחלפין, הר''ש. וכל זה אסמכתות. ועיקר דהלכה למשה מסיני הוי. הר''מ:
<h3>פרק ו - משנה ה</h3>
תּוֹלָדוֹת לַמַּיִם, הַיּוֹצְאִין מִן הָעַיִן, מִן הָאֹזֶן, מִן הַחֹטֶם, מִן הַפֶּה, מֵי רַגְלַיִם, בֵּין גְּדוֹלִים בֵּין קְטַנִּים, לְדַעְתּוֹ וְשֶׁלֹּא לְדַעְתּוֹ {יג}. תּוֹלָדוֹת לַדָּם, דַּם שְׁחִיטָה {יד} בַּבְּהֵמָה וּבַחַיָּה וּבָעוֹפוֹת הַטְּהוֹרִים, וְדַם הַקָּזָה {טו} לִשְׁתִיָּה. מֵי חָלָב, כֶּחָלָב, וְהַמֹּחַל, כַּשֶּׁמֶן, שֶׁאֵין הַמֹּחַל יוֹצֵא מִידֵי שֶׁמֶן, דִּבְרֵי רַבִּי שִׁמְעוֹן. רַבִּי מֵאִיר אוֹמֵר, אַף עַל פִּי שֶׁאֵין עִמּוֹ שֶׁמֶן. דַּם הַשֶּׁרֶץ, כִּבְשָׂרוֹ, מְטַמֵּא וְאֵינוֹ מַכְשִׁיר, וְאֵין לָנוּ כַּיּוֹצֵא בוֹ:
<b style="color: gray;">רע"ב</b> <b>בין גדולים</b>. משקין היוצאין מפי טבעת {יב}: <b>בין קטנים</b>. מי רגלים: <b>ודם הקזה לשתיה</b>. דם ההקזה שנתכוין עליו להשקותו לבהמה ולחיה או לנכרי: <b>מי החלב</b>. הוא הקום הנפרש מן הגבינה כשמעמידים החלב ומקפיאין אותו בקיבה, מכשיר את הזרעים: <b>והמוחל כשמן</b>. מים שחורים היוצאים מן הזיתים: <b>שאין מוחל יוצא מידי שמן</b>. ומוחל עצמו, לר' שמעון מי פירות הוא ואינו חשוב משקה, אבל מכשיר מפני שיורי שמן שבו: <b>ר' מאיר אומר אע''פ שאין בו שמן</b>. מוחל עצמו חשוב משקה ומכשיר ומטמא. והלכה כר' מאיר {טז}: <b>דם השרץ כבשרו</b>. ומצטרפין לכעדשה. דכתיב בשמונה שרצים (ויקרא י''א) וזה לכם הטמא, להביא דמו שמטמא כבשרו. יכול יכשיר את הזרעים, ת''ל הטמא, טמא הוא ואינו מכשיר את הזרעים:
<b style="color: gray;">תוי"ט</b>
{יב} <b>וצריך</b> עיון ממי טבריא דמשנה ז', עיין שם. ויש לומר, דשאני התם ששותין אותן כדי לשלשל אינו חשוב משקה אלא כמו מידי דמיכל, משא''כ שאר משקים היוצאים מפי טבעת מאליהן. וכהאי גוונא חלב אשה דחשוב אוכל בפי התינוק: {יג} <b>לדעתו</b>. פירוש, בין שיצאו לדעתו וכו'. הר''מ: {יד} <b>שחיטה</b>. אע''ג דדם מגיפתה לא, דדם חללים גבי אדם כתיב, מכל מקום דם שחיטה מכשיר, דאיתקש למים, דכתיב על הארץ תשפכנו כמים. רש''י. ומהאי טעמא ניחא דדוקא בטהורים, דביה איירי קרא. ועתוי''ט: {טו} <b>הקזה</b>. של אדם. הר''מ. דבבהמה לא עדיף מדם מגיפתה. והר''ש כתב, דבמקיז לשתיה אפילו דבהמה נמי מכשיר, דאחשביה: {טז} <b>והוא</b> דעת חכמים [דפרק ט' דטהרות משנה ג']. הר''מ:
<h3>פרק ו - משנה ו</h3>
אֵלּוּ מְטַמְּאִין וּמַכְשִׁירִין, זוֹבוֹ שֶׁל זָב, וְרֻקּוֹ, וְשִׁכְבַת זַרְעוֹ, וּמֵימֵי רַגְלָיו, ורְבִיעִית מִן הַמֵּת, וְדַם הַנִּדָּה. רַבִּי אֱלִיעֶזֶר אוֹמֵר, שִׁכְבַת זֶרַע אֵינָהּ מַכְשֶׁרֶת. רַבִּי אֶלְעָזָר בֶּן עֲזַרְיָה אוֹמֵר, דַּם הַנִּדָּה (אֵינוֹ מַכְשִׁיר). רַבִּי שִׁמְעוֹן אוֹמֵר, דַּם הַמֵּת אֵינוֹ מַכְשִׁיר. וְאִם נָפַל עַל הַדְּלַעַת {יח}, גּוֹרְדָהּ {יט} וְהִיא טְהוֹרָה {כ}:
<b style="color: gray;">רע"ב</b> <b>ואלו מטמאים ומכשירים</b>. שהן עצמן משקין טמאים, ומטמאים ומכשירים כאחד {יז}: <b>זובו של זב</b>. דכתיב (שם ט''ו) זובו טמא הוא: <b>ורוקו</b>. וכי ירוק וגו': <b>ומימי רגליו</b>. וזאת תהיה טומאתו, וזאת, לרבות מימי רגליו: <b>ורביעית דם מן המת</b>. דכתיב (במדבר י''ט) כל הנוגע במת בנפש האדם, ונפש האדם היינו רביעית דם, דכתיב (ויקרא י''ז) כי הדם הוא הנפש: <b>ודם הנדה</b>. דכתיב (שם ט''ו) והדוה בנדתה, מה שזב ממנה טמא כמותה: <b>שכבת זרע אינה מכשרת</b>. שאינה חשובה משקה, דיש לה שם לווי: <b>דם הנדה אינו מכשיר</b>. מידי דהוה אדם של התחתוניות שגם הוא אינו מכשיר: <b>דם המת אינו</b>. ד מכשיר. דכיון שמת יצא דמו מתורת משקה. ולית הלכה כחד מהנך תנאי, אלא כולהו מטמאים ומכשירים כתנא קמא:
<b style="color: gray;">תוי"ט</b>
{יז} <b>ולאו</b> דוקא אלו שהן אב הטומאה, אלא אפילו דם מגיפתה וחלב אשה ודמעת עין שאינן אלא ולד הטומאה. וכן כתב הר''מ בהדיא. וצריך עיון דלא תני להו דהוו רבותא טפי: {יח} <b>הדלעת</b>. לא ידעתי למה נקט דלעת: {יט} <b>גורדה</b>. דדם האדם אסור מדברי סופרים. ועוד, דמת אסור בהנאה: {כ} <b>טהורה</b>. לפי שלא הוכשרה. הר''ש:
<h3>פרק ו - משנה ז</h3>
אֵלּוּ לֹא מְטַמְּאִין וְלֹא מַכְשִׁירִין, הַזֵּעָה, וְהַלֵּחָה סְרוּחָה, וְהָרְאִי, וְהַדָּם הַיּוֹצֵא עִמָּהֶם, וּמַשְׁקֶה בֶּן שְׁמוֹנָה. רַבִּי יוֹסֵי אוֹמֵר, חוּץ מִדָּמוֹ. וְהַשּׁוֹתֶה מֵי טְבֶרְיָה {כא}, אַף עַל פִּי שֶׁיּוֹצְאִין נְקִיִּים. דַּם שְׁחִיטָה בַּבְּהֵמָה בַּחַיָּה וּבָעוֹפוֹת הַטְּמֵאִים, וְדַם הַקָּזָה לִרְפוּאָה. רַבִּי אֶלְעָזָר מְטַמֵּא בָּאֵלּוּ. רַבִּי שִׁמְעוֹן בֶּן אֶלְעָזָר אוֹמֵר, חֲלֵב הַזָּכָר, טָהוֹר:
<b style="color: gray;">רע"ב</b> <b>ואלו לא מטמאים</b>. אפילו יצאו מן הטמא, כגון מן הזב וכיוצא בו. דכתיב בזובו טמא הוא, הוא טמא ואין זיעה וליחה סרוחה ורעי שלו טמאים: <b>והליחה סרוחה</b>. היוצאת מן המורסה. והוא הדין ברוקק ליחה סרוחה: <b>והראי</b>. צואה. כמו והרעי: <b>ודם היוצא עמהם</b>. עם הליחה והרעי: <b>ומשקה בן שמונה</b>. כל משקה שיצא מנפל שנולד בן שמונה חדשים, כגון דמו ורוקו ומימי רגליו. לפי שבן שמונה חי הרי הוא כאבן: <b>חוץ מדמו</b>. שמטמא כדם של בן קיימא. ואין הלכה כר' יוסי: <b>אע''פ שיוצאין נקיים</b>. שמוציא אותן דרך בית הרעי צלולים כמו שהיו כששתאן, אפילו הכי אין מכשירין, הואיל ויצאו דרך בית הרעי: <b>ר' אלעזר מטמא באלו</b>. דמשקין הן חשובין, ומטמאין ומכשירין. ואין הלכה כר' אלעזר: <b>חלב הזכר טהור</b>. דלא חשיב משקה {כב}. וכן הלכה:
<b style="color: gray;">תוי"ט</b>
{כא} <b>מי</b> טבריה. יש בהן איכות שמשלשלים. הר''מ: {כב} <b>אלא</b> כזיעה בעלמא. הר''ש:
<h3>פרק ו - משנה ח</h3>
חֲלֵב הָאִשָּׁה מְטַמֵּא לְרָצוֹן וְשֶׁלֹּא לְרָצוֹן, וַחֲלֵב הַבְּהֵמָה אֵינוֹ מְטַמֵּא אֶלָּא לְרָצוֹן. אָמַר רַבִּי עֲקִיבָא, קַל וָחֹמֶר הַדְּבָרִים, מָה אִם חֲלֵב הָאִשָּׁה שֶׁאֵינוֹ מְיֻחָד אֶלָּא לַקְּטַנִּים, מְטַמֵּא לְרָצוֹן וְשֶׁלֹּא לְרָצוֹן. חֲלֵב הַבְּהֵמָה שֶׁהוּא מְיֻחָד לַקְּטַנִּים וְלַגְּדוֹלִים, אֵינוֹ דִין שֶׁיְּטַמֵּא לְרָצוֹן וְשֶׁלֹּא לְרָצוֹן. אָמְרוּ לוֹ, לֹא, אִם טִמֵּא חֲלֵב הַבְּהֵמָה שֶׁלֹּא לְרָצוֹן, שֶׁדַּם מַגֵּפָתָהּ טָמֵא, יְטַמֵּא חֲלֵב הַבְּהֵמָה שֶׁלֹּא לְרָצוֹן, שֶׁדַּם מַגֵּפָתָהּ טָהוֹר. אָמַר לָהֶם, מַחְמִיר אֲנִי בֶּחָלָב מִבַּדָּם,שֶׁהַחוֹלֵב לִרְפוּאָה {כד}, טָמֵא. וְהַמַּקִּיז לִרְפוּאָה, טָהוֹר. אָמְרוּ לוֹ, סַלֵּי זֵיתִים וַעֲנָבִים יוֹכִיחוּ, שֶׁהַמַּשְׁקִים הַיּוֹצְאִין מֵהֶן לְרָצוֹן, טְמֵאִים. וְשֶׁלֹּא לְרָצוֹן, טְהוֹרִים. אָמַר לָהֶן, לֹא, אִם אֲמַרְתֶּם בְּסַלֵּי זֵיתִים וַעֲנָבִים, שֶׁתְּחִלָּתָן אֹכֶל וְסוֹפָן מַשְׁקֶה, תֹּאמְרוּ בֶחָלָב שֶׁתְּחִלָּתוֹ וְסוֹפוֹ מַשְׁקֶה. עַד כָּאן הָיְתָה תְשׁוּבָה. אָמַר רַבִּי שִׁמְעוֹן מִכָּאן וְאֵילֵךְ הָיִינוּ מְשִׁיבִין לְפָנָיו, מֵי גְשָׁמִים יוֹכִיחוּ, שֶׁתְּחִלָּתָן וְסוֹפָן מַשְׁקֶה וְאֵינָן מְטַמְּאִין אֶלָּא לְרָצוֹן. אָמַר לָנוּ, לֹא, אִם אֲמַרְתֶּם בְּמֵי גְשָׁמִים, שֶׁאֵין רֻבָּן לָאָדָם, אֶלָּא לָאֲרָצוֹת וְלָאִילָנוֹת, וְרֹב הֶחָלָב, לָאָדָם:
<b style="color: gray;">רע"ב</b> <b>חלב האשה מטמא</b>. מכשיר לקבל טומאה. ואם נטמא או שהאשה טמאה, מטמא כדין משקין טמאים, דתורת משקה יש בו: <b>לרצון</b>. הנחלב בכונה {כג}: <b>ושלא לרצון</b>. כגון חלב הנוטף מדדיה: <b>שאינו מיוחד אלא לקטנים</b>. וסתמיה לא חשיב כולי האי: <b>שדם מגיפתה טמא</b>. דהיוצא ממכתה טמא, דדמי לדם חללים שקרוי משקה, דמה לי קטלה כולה, מה לי קטלה פלגא: <b>שדם מגיפתה טהור</b>. דדם בהמה לא אקרי דם חללים, דגבי אדם כתיב: <b>סלי זיתים וענבים יוכיחו</b>. שהסוחטן לרפואה טמא, ואעפ''כ לרצון טמאים, שלא לרצון טהורים אף החלב, אע''פ שהחולב לרפואה טמא, כשנחלב שלא לרצון דין הוא שיהיה טהור ושלא לרצון טהורים. שאין היוצא מן הזיתים וענבים חשוב משקה עד שיצא לרצון:
<b style="color: gray;">תוי"ט</b>
{כג} <b>כלומר</b>, ולא הוי כמו לרצון דריש פרק קמא, דהתם מיירי בשעת נפילתן על הזרעים ומשום הכי אפילו סופו לרצון. אבל הכא מיירי בשעת פרישה מן האשה: {כד} <b>לרפואה</b>. לבהמתו שלא יזיקנה חלבה, טמא, דהא לרצון הוא. והמקיז לבהמתו לרפואה, טהור, דדם מגיפתא היא, והואיל ובן אף הנוטף שלא לרצון טמא. רש''י: