<h1>משנה - נדה</h1>

<h2>פרק א</h2>
<h3>פרק א - משנה א</h3>
שַׁמַּאי אוֹמֵר, כָּל הַנָּשִׁים דַּיָּן שַׁעְתָּן. הִלֵּל אוֹמֵר, מִפְקִידָה לִפְקִידָה, וַאֲפִלּוּ לְיָמִים הַרְבֵּה. וַחֲכָמִים אוֹמְרִים, לֹא כְדִבְרֵי זֶה וְלֹא כְדִבְרֵי זֶה, אֶלָּא מֵעֵת לְעֵת מְמַעֶטֶת עַל יַד מִפְּקִידָה לִפְקִידָה, וּמִפְּקִידָה לִפְקִידָה מְמַעֶטֶת עַל יַד מֵעֵת לְעֵת. כָּל אִשָּׁה שֶׁיֶּשׁ לָהּ וֶסֶת {ג}, דַּיָּהּ שַׁעְתָּהּ. וְהַמְשַׁמֶּשֶׁת בְּעִדִּים, הֲרֵי זוֹ כִּפְקִידָה, וּמְמַעֶטֶת עַל יַד מֵעֵת לְעֵת וְעַל יַד מִפְּקִידָה לִפְקִידָה {ו}:
<b style="color: gray;">רע"ב</b> <b>שמאי אומר כל הנשים דיין שעתן</b>. משום דרבי אליעזר אומר ארבע נשים דיין שעתן, תני נמי שמאי אומר כל הנשים, לאפוקי מדר' אליעזר: <b>דיין שעתן</b>. נשים הרואות דם דיין שעתן לטמא טהרות שנגעו בהן משעת ראייתן ואילך, ולא אמרינן מקמי הכי נמי היה דם וכותלי בית הרחם העמידוהו {א} והיתה טמאה מקודם. דכל הנשים מטמאות בבית החיצון ואע''פ שלא יצא הדם לחוץ, דכתיב (ויקרא ט''ו) דם יהיה זובה בבשרה, אע''פ שהוא בבשר ולא יצא לחוץ, טמאה. וטעמא דשמאי דלא חייש דלמא מקמי הכי הוה דם, שאם אתה אומר כן, לבו של אדם נוקפו תמיד בשעת ביאה ופורש מאשתו ונמצאת מבטל בנות ישראל מפריה ורביה: <b>מפקידה לפקידה</b>. בדקה היום ומצאה טהורה, ובדקה לסוף שבוע ומצאה טמאה, חוששין למגעה מבדיקה ראשונה ואילך, שמא עם סילוק ידיה ראתה וכותלי בית הרחם העמידוהו. ולביטול פריה ורביה לא חיישינן, דדוקא לטהרות הוא דמטמינן להו מפקידה לפקידה, ולא לבעלה. ושמאי אומר, לטהרות נמי לא מטמינן, דא''כ לבו נוקפו ופורש נמי מתשמיש: <b>לא כדברי זה</b>. שמאי דמיקל טפי ואינו עושה סייג לדבריו: <b>ולא כדברי זה</b>. הלל דמחמיר יותר מדאי. דודאי כולי האי ימים רבים לא מוקמי כותלי בית הרחם דם: <b>מעת לעת ממעטת על יד מפקידה לפקידה</b>. שני זמנים הוזכרו באשה לטמא טהרות למפרע, והלך אחר הקל שבשניהן. אם מפקידה לפקידה יותר על מעת לעת, הלך אחר מעת לעת ולא תטמא אלא טהרות שנגעה מאתמול בשעה הזאת. ואם מעת לעת יותר על מפקידה לפקידה, כגון שבדקה עצמה שחרית ומצאה טהורה וערבית מצאה טמאה, לא מטמאינן אלא הנך טהרות דמבדיקת שחרית ואילך. וטעמייהו דרבנן, לפי שחכמים תקנו לבנות ישראל שיהיו בודקות שחרית וערבית, שחרית להכשיר טהרות של ל. לה, וערבית להכשיר טהרות של יום. ואם בדקה שחרית ומצאה טהורה, ערבית ומצאה טמאה, הפסידה טהרות של יום, וזו שישבה ימים רבים ו, לא בדקה כתקנת חכמים, הפסידה עונה אחת יתירה, משום קנס. וכדי להשוות מדותיהם של חכמים שלא תחלוק בין היכא דבדקה שחרית להיכא דבדקה בצהרים {ב}, לא רצו לחלק ולמעט ולהוסיף בזמן, ונתנו זמן קבוע מעת לעת, שלא ליתן דבריהם לשיעורין. והלכה כחכמים: <b>על יד</b>. אחר. כמו ועל ידו החזיק, שהוא כמו ואחריו, בספר עזרא (פרק ג'): <b>וסת</b>. קבוע, שנקבע לה זמן האורח שלש פעמים ובדקה בשעת וסתה {ד} ומצאה טמאה: <b>דיה שעתה</b>. ולא חיישינן דלמא מקמי הכי הוה, דודאי אורח בזמנו בא {ה}: <b>והמשמשת בעדים</b>. שבדקה עצמה בעדים, דהיינו בסדין, קודם תשמיש ולאחר תשמיש: <b>הרי זו כפקידה</b>. בגמרא מוקי למתניתין דתרתי קתני והכי קאמר, ומשמשת בעדים כלומר מצוה על אשה שתשמש בשני עדים, אחד לפני תשמיש ואחד לאחר תשמיש. והרי זו כפקידה, העד של אחר תשמיש הרי הוא כפקידה. וממעטת על יד מעת לעת ועל יד מפקידה לפקידה, דמהו דתימא שמא תראה טפת דם כחרדל ותחפנה שכבת זרע ולא להוי כפקידה, קמשמע לן. ואם שמשה בצהרים בעדים, ובדקה אחרי כן בערב ומצאה טמאה, לא מטמאינן טהרות דמבדיקת שחרית עד תשמיש, שהרי בשעת תשמיש בדקה ומצאה טהורה. ואע''ג דבדיקה שקודם תשמיש לא חשיבא בדיקה מעלייתא, שמתוך שהיא בהולה לשמש אינה מכנסת העד לחורים ולסדקין. בדיקה בעד שלאחר תשמיש בדיקה מעלייתא היא וחשיבא כפקידה כדאמרן:
<b style="color: gray;">תוי"ט</b>
{א} <b>ודין</b> תורה כך הוא דליכא למיחש להכי, אלא דהלל עושה סייג לדבריו, ושמאי משום ביטול פריה ורביה אינו עושה סייג. גמרא: {ב} <b>דהוו</b> להו שלש עונות, היום, אמש, ואתמול למפרע עד צהרים. ומיהו אכתי לא שמענו אלא דאיכא למעוטי ולא ליטמו למפרע רק עונה אחת יותר, מצהרים עד שחרית. אבל מה שכתב הר''ב להוסיף, לא ידענא מהיכא תיתי להוסיף. ורש''י לא כתב להוסיף: {ג} <b>וסת</b>. תימא, למה הפסיק ושנה המשמשת בעדים, הוה ליה למתני מיד כיצד דיה שעתה. ויש לומר, דקמשמע לן אע''ג שיש לה וסת צריכה לשמש בעדים. ואע''ג דתני ליה במשנה ז', הכא אשמעינן דאותה בדיקה חשיבה למעט מעת לעת, דהוי חידוש. ולקמן בארבע נשים דיין שעתן. תום': {ד} <b>דאי</b> לאו הכי, לא: {ה} <b>ולא</b> יעמוד מלצאת חוצה. ולהכי אפילו רבנן לא חשו: {ו} <b>לפקידה</b>. ואיצטריך, דמהו דתימא כיון דזמן מועט הוא לא חשו רבנן לפסידא דטהרות, קא משמע לן:
<h3>פרק א - משנה ב</h3>
כֵּיצַד דַּיָּהּ שַׁעְתָּהּ, הָיְתָה יוֹשֶׁבֶת בַּמִּטָּה וַעֲסוּקָה בְּטָהֳרוֹת, וּפָרְשָׁה וְרָאֲתָה, הִיא טְמֵאָה וְכֻלָּן טְהוֹרוֹת. אַף עַל פִּי שֶׁאָמְרוּ, מְטַמְּאָה מֵעֵת לְעֵת, אֵינָהּ מוֹנָה אֶלָּא מִשָּׁעָה שֶׁרָאֲתָה:
<b style="color: gray;">רע"ב</b> <b>היתה יושבת במטה ועסוקה בטהרות</b>. הא דלא תני היתה עסוקה בטהרות ופרשה וראתה, וקתני היתה יושבת במטה, לאשמועינן דמשום דיש לה וסת ודיה שעתה, המטה נמי טהורה, כדקתני וכולן טהורות, הא אם אין לה וסת, דמטמינן מעת לעת, המטה נמי טמאה {ז}, כמשכב נדה עצמה שמטמאה טומאה חמורה לטמא אדם לטמא בגדים שעליו: <b>אע''פ שאמרו</b>. אשה שאין לה וסת מטמאה מעת לעת: <b>אינה מונה</b>. ימי נדה אלא משעה שראתה:
<b style="color: gray;">תוי"ט</b>
{ז} <b>דספק</b> טומאה הבאה בידי אדם, נשאלין עליה אפילו בכלי מונח על גבי קרקע. גמרא:
<h3>פרק א - משנה ג</h3>
רַבִּי אֱלִיעֶזֶר אוֹמֵר, אַרְבַּע נָשִׁים דַּיָּן שַׁעְתָּן, בְּתוּלָה, מְעֻבֶּרֶת, מֵנִיקָה, וּזְקֵנָה. אָמַר רַבִּי יְהוֹשֻׁעַ, אֲנִי לֹא שָׁמַעְתִּי אֶלָּא בְתוּלָה, אֲבָל הֲלָכָה כְּרַבִּי אֱלִיעֶזֶר:
<b style="color: gray;">רע"ב</b> <b>ארבע נשים דיין שעתן</b>. דאינן רגילות לראות דם: <b>אבל הלכה כרבי אליעזר</b>. והכי מסיק בגמרא {ח} דהלכה כרבי אליעזר:
<b style="color: gray;">תוי"ט</b>
{ח} <b>דאי</b> לאו הכי, אין למדין ממה שנאמר הלכה במשנה. גמרא. שהתנאים לא דקדקו איש בדברי חברו כו'. רש''י:
<h3>פרק א - משנה ד</h3>
אֵיזוֹ הִיא בְּתוּלָה, כֹּל שֶׁלֹּא רָאֲתָה דָּם מִיָּמֶיהָ, אַף עַל פִּי שֶׁנְּשׂוּאָה. מְעֻבֶּרֶת, מִשֶּׁיִּוָּדַע עֻבָּרָהּ. מֵנִיקָה, עַד שֶׁתִּגְמוֹל אֶת בְּנָהּ. נָתְנָה בְנָהּ לִמְנִיקָה, גְּמָלַתּוּ אוֹ מֵת, רַבִּי מֵאִיר אוֹמֵר, מְטַמְּאָה מֵעֵת לְעֵת. וַחֲכָמִים אוֹמְרִים, דַּיָּהּ שַׁעְתָּהּ:
<b style="color: gray;">רע"ב</b> <b>משיוודע עוברה</b>. לסוף שלשה חדשים מיום שנתעברה: <b>עד שתגמול</b>. עד שישלים לבנה כ''ד חודש. ואפילו מת בתוך כ''ד חודש, דיה שעתה {ט}, שהיולדת אבריה מתפרקים ואין דמה חוזר עד אחר כ''ד חודש. ומשם ואילך הרי היא ככל הנשים ומטמאה מעת לעת ומפקידה לפקידה. ואע''פ שמניקה והולכת ארבע וחמש שנים: <b>גמלתו או מת ר' מאיר אומר מטמאה מעת לעת</b>. דסבר ר' מאיר דם נעכר ונעשה חלב {י}. וכשאינה מניקה, אפילו קודם כ''ד חודש חוזר הדם למקומו וחוזרת להיות רואה. ואין הלכה כרבי מאיר:
<b style="color: gray;">תוי"ט</b>
{ט} <b>לרבנן</b> הוא דמפרש הכי: {י} <b>כדכתיב</b> מי יתן טהור מטמא (חלב מדם) לא אחד בתמיה, כלומר יחידו של עולם. ורבנן, אמר ר' יוחנן זו שכבת זרע. ור' אלעזר אומר אלו מי הנדה, שהמזה ומזין עליו טהור, ונוגע טמא. גמרא:
<h3>פרק א - משנה ה</h3>
אֵיזוֹ הִיא זְקֵנָה, כֹּל שֶׁעָבְרוּ עָלֶיהָ שָׁלשׁ עוֹנוֹת סָמוּךְ לְזִקְנָתָהּ. רַבִּי אֱלִיעֶזֶר אוֹמֵר, כָּל אִשָּׁה שֶׁעָבְרוּ עָלֶיהָ שָׁלשׁ עוֹנוֹת, דַּיָּהּ שַׁעְתָּהּ. רַבִּי יוֹסֵי אוֹמֵר, מְעֻבֶּרֶת וּמֵנִיקָה שֶׁעָבְרוּ עֲלֵיהֶן שָׁלשׁ עוֹנוֹת, דַּיָּן שַׁעְתָּן:
<b style="color: gray;">רע"ב</b> <b>כל שעברו עליה שלש עונות</b>. עונה בינונית היא שלשים יום. ומכיון שעברו עליה שלש עונות בינונית אחר שהגיעה סמוך לזקנתה, דיה שעתה. וסמוך לזקנתה נקרא, כל שקורים לה אימא אימא מחמת זקנתה {יא} ואינה מקפדת: <b>כל אשה</b>. ואפילו אינה זקנה, ועברו עליה שלש עונות ולא ראתה, דיה שעתה: <b>מעוברת ומניקה שעברו עליהן שלש עונות</b>. אבל לא עברו עליהן, לא. ודלא כתנא קמא דאמר מעוברת משיוודע העובר {יב}, ומניקה משנולד. ואין הלכה לא כר' אליעזר ולא כר' יוסי:
<b style="color: gray;">תוי"ט</b>
{יא} <b>בירושלמי</b> פריך, וכי בדעתה תלוי הדבר. ומשני, כל שראויה לקרותה אימא. תוס': {יב} <b>אע''פ</b> שלא פסקה מלראות באלו שלשה חדשים:
<h3>פרק א - משנה ו</h3>
וּבַמֶּה אָמְרוּ דַּיָּהּ שַׁעְתָּהּ, בִּרְאִיָּה רִאשׁוֹנָה. אֲבָל בַּשְּׁנִיָּה, מְטַמְּאָה מֵעֵת לְעֵת. וְאִם רָאֲתָה הָרִאשׁוֹנָה מֵאֹנֶס, אַף הַשְּׁנִיָּה דַּיָּהּ שַׁעְתָּהּ:
<b style="color: gray;">רע"ב</b> <b>ובמה אמרו</b>. ארבע נשים דיין שעתן: <b>בראיה ראשונה</b>. שראתה הבתולה, והמעוברת והמניקה, והזקנה לאחר שעברו עליה שלש עונות מחמת זקנתה: <b>אבל בשניה מטמאה מעת לעת</b>. שהרי חזרה לקדמותה להיות דמיה מצויין בה: <b>מאונס</b>. כגון דקפצה וראתה, או מחמת פחד, או שאכלה דבר המגיר דם:
<b style="color: gray;">תוי"ט</b> <b>.אין</b> פירוש למשנה זו
<h3>פרק א - משנה ז</h3>
אַף עַל פִּי שֶׁאָמְרוּ דַּיָּהּ שַׁעְתָּהּ, צְרִיכָה לִהְיוֹת בּוֹדֶקֶת, חוּץ מִן הַנִּדָּה וְהַיּוֹשֶׁבֶת עַל דַּם טֹהַר {יג}. וּמְשַׁמֶּשֶׁת בְּעִדִּים, חוּץ מִיּוֹשֶׁבֶת עַל דַּם טֹהַר, וּבְתוּלָה שֶׁדָּמֶיהָ טְהוֹרִים. וּפַעֲמַיִם צְרִיכָה לִהְיוֹת בּוֹדֶקֶת, בַּשַּׁחֲרִית וּבֵין הַשְּׁמָשׁוֹת, וּבְשָׁעָה שֶׁהִיא עוֹבֶרֶת לְשַׁמֵּשׁ אֶת בֵּיתָהּ. יְתֵרָה עֲלֵיהֶן כֹּהֲנוֹת, בְּשָׁעָה שֶׁהֵן אוֹכְלוֹת בַּתְרוּמָה. רַבִּי יְהוּדָה אוֹמֵר, אַף בִּשְׁעַת עֲבָרָתָן מִלֶּאֱכוֹל בַּתְּרוּמָה:
<b style="color: gray;">רע"ב</b> <b>אע''פ שאמרו</b>. אשה שיש לה וסת דיה שעתה: <b>צריכה להיות בודקת</b>. בכל יום שחרית וערבית כשאר נשים: <b>חוץ מן הנדה</b>. משראתה יום אחד, טמאה שבעה, ואינה צריכה בדיקה כל שבעה, שהרי בלא ראיה היא טמאה כל שבעה: <b>והיושבת על דם טוהר</b>. דלמה לה בדיקה, אפילו תראה, דם טוהר הוא: <b>ומשמשת בעדים</b>. אע''פ שיש לה וסת, צריכה לבדוק לפני תשמיש ולאחר תשמיש. ודוקא כשהיא עסוקה בטהרות, דמגו דבעיא בדיקה לטהרות, בעיא נמי בדיקה לבעלה. אבל אשה שאינה עסוקה בטהרות, לבעלה לא בעיא בדיקה {יד} ובתולה שדמיה טהורים. ארבע לילות לבית שמאי, ולבית הלל עד שתחיה המכה של בעילה, והיא אינה צריכה לשמש בעדים, שהרי דמה טהור, ואפילו נשתנו מראית דמיה, הואיל ושמשה, דמשום תשמיש נשתנה. אבל שחרית וערבית, צריכה בדיקה היכא דלא שמשה אחר בעילה ראשונה {טו}, שמא נשתנו מראה דמים שלה ממראה דם בעילה ראשונה. ואם נשתנו מראה דמים שלה, טמאה, שרגלים לדבר שאין זה דם בתולים: <b>שחרית ובין השמשות</b>. שחרית להכשיר טהרות של לילה. שאם תמצא טהורה תדע שלא ראתה בלילה, ולכשתמצא ערבית טמאה יצאו אלו מספק. וכן בין השמשות להכשיר טהרות שנתעסקה בהן ביום: <b>ובשעה שהיא עוברת לשמש את ביתה</b>. שמכינה עצמה לשמש עם בעלה: <b>רבי יהודה אומר אף בשעת עברתן מלאכול בתרומה</b>. אף לאחר שאכלו בתרומה, צריכות לבדוק עצמן, לתקן שיירי תרומות שבפניה. שאם תמצא עכשיו טהורה, כשתבדוק ערבית כמשפטה ותמצא טמאה, לא יהיה שיירי התרומה בכלל טומאה למפרע, שהרי בדקה לאחר העברתה. ואין הלכה <br/> כר''י:
<b style="color: gray;">תוי"ט</b>
{יג} חוץ כו'. וקמ''ל דאין אשה קובעת וסת בימי נדה וימי טוהר. גמרא: {יד} <b>ואפילו</b> אין לה וסת לפירש''י: {טו} <b>ולפני</b> תשמיש לא בעינן בדיקה, כיון דלאחר תשמיש לא בעי בדיקה, לפני תשמיש נמי לא בעי, דלבעלה לא בעי בדיקה אלא מגו דלטהרות, והכא ליכא מגו. רש''י:
<h2>פרק ב</h2>
<h3>פרק ב - משנה א</h3>
כָּל הַיָּד הַמַּרְבָּה לִבְדּוֹק בַּנָּשִׁים, מְשֻׁבַּחַת. וּבָאֲנָשִׁים, תִּקָּצֵץ. הַחֵרֶשֶׁת וְהַשּׁוֹטָה וְהַסּוּמָא וְשֶׁנִּטְרְפָה דַּעְתָּהּ, אִם יֵשׁ לָהֶן פִּקְחוֹת, מְתַקְּנוֹת אוֹתָן וְהֵן אוֹכְלוֹת בַּתְּרוּמָה. דֶּרֶךְ בְּנוֹת יִשְׂרָאֵל, מְשַׁמְּשׁוֹת בִּשְׁנֵי עִדִּים, אֶחָד לוֹ וְאֶחָד לָהּ. הַצְּנוּעוֹת, מְתַקְּנוֹת לָהֶן שְׁלִישִׁי לְתַקֵּן אֶת הַבָּיִת:
<b style="color: gray;">רע"ב</b> <b>כל היד המרבה לבדוק</b>. שבודקת תמיד שמא ראתה: <b>ובאנשים</b>. שבודק עצמו תמיד {א} באמתו, שמא יצא ממנו קרי {ב}: <b>תקצץ</b>. שמתחמם ומרגיש כשממשמש באמה, ומוציא שכבת זרע לבטלה {ג}: <b>והסומא</b>. אינה משנה ודחויה היא. אלא היא בודקת לעצמה ומראה לחברותיה: <b>ושנטרפה דעתה</b>. מחמת חולי: <b>מתקינות אותן</b>. בודקות אותן ומטבילות אותן: <b>הכי גרסינן, הצנועות מתקנות להן שלישי לתקן את הבית</b>. כלומר לבדוק לפני תשמיש ולהכין עצמה לבעלה. והוא הדין לכל הנשים כדתנן בפרק קמא ובשעה שהיא עוברת לשמש את ביתה, והא דנקט צנועות, משום דצנועות עד שבודקת בו לפני תשמיש זה אין בודקות בו לפני תשמיש אחר {ד}, לפי שמטונף וכהה מראית ליבונו בבדיקה ראשונה, ושוב אין נראית בו טפה כחרדל:
<b style="color: gray;">תוי"ט</b>
{א} <b>כן</b> פירש רש''י במשנה לפי הסלקא דעתך, כדרכו תמיד. אבל הר''ב הוה ליה לפרש כמסקנת הגמרא, דמרבה, אנשים קאי. אבל אנשים אפילו חדא זימנא נמי לא, שמא יוציא שכבת זרע לבטלה. ועתוי''ט: {ב} <b>לאפוקי</b> לענין זוב, דאף הוא משובח כנשים. גמרא. כדי למנות ראיותיו שתים לטומאה, ושלש לקרבן. רש''י: {ג} <b>וכאילו</b> מביא מבול לעולם. ואיכא מ''ד דחייב מיתה בידי שמים. וכאילו שופך דמים, וכעובד עבודה זרה. כדאיתא בגמרא: {ד} <b>וזהו</b> דקמ''ל הכא. וכן נמי הא דאף לו מתקנת עד. והך דהכא ודלעיל מיירי לטהרות, אבל לבעלה אין צריך בדיקה כלל. ועתוי''ט:
<h3>פרק ב - משנה ב</h3>
נִמְצָא עַל שֶׁלּוֹ, טְמֵאִין וְחַיָּבִין קָרְבָּן {ה}. נִמְצָא עַל שֶׁלָּהּ אוֹתְיוֹם, טְמֵאִין וְחַיָּבִין קָרְבָּן. נִמְצָא עַל שֶׁלָּהּ לְאַחַר זְמָן, טְמֵאִים מִסָּפֵק, וּפְטוּרִים מִן הַקָּרְבָּן:
<b style="color: gray;">רע"ב</b> <b>נמצא דם על שלו</b>. אפילו שהה זמן ארוך לאחר בעילה קודם קינוח, בידוע שהיה דם בשעת תשמיש: <b>טמאין</b>. שניהם, טומאת שבעה, כדין בועל נדה: <b>אותיום</b>. תיכף ואין לו דומה במשנה: <b>טמאים מספק</b>. שניהם טמאים שבעה ימים, ומיהו טומאת ספק היא לתלות אבל לא לשרוף: <b>ופטורים מן הקרבן</b>. מחטאת קבוע, אבל חייבים באשם תלוי:
<b style="color: gray;">תוי"ט</b>
{ה} <b>קרבן</b>. ואין לחוש לדם מאכולת, דאותו מקום בדוק אי נמי דהוק אצל מאכולת. גמרא:
<h3>פרק ב - משנה ג</h3>
אֵיזֶהוּ אַחַר זְמָן, כְּדֵי שֶׁתֵּרֵד מִן הַמִּטָּה וְתָדִיחַ פָּנֶיהָ {ו}. וְאַחַר כָּךְ מְטַמְּאָה מֵעֵת לְעֵת, וְאֵינָהּ מְטַמְּאָה אֶת בּוֹעֲלָהּ. רַבִּי עֲקִיבָא אוֹמֵר, אַף מְטַמְּאָה אֶת בּוֹעֲלָהּ. וּמוֹדִים חֲכָמִים לְרַבִּי עֲקִיבָא בְּרוֹאָה כֶתֶם, שֶׁמְּטַמְּאָה אֶת בּוֹעֲלָהּ {ח}:
<b style="color: gray;">רע"ב</b> <b>ותדיח את פניה</b>. קינוח שלמטה: <b>ואח''כ</b>. כלומר אם שהתה יותר משיעור זה: <b>מטמאה מעת לעת</b>. טהרות שנתעסקה בהן. כדין מעת לעת דאמרינן בפרק קמא: <b>ואינה מטמאה את בועלה</b>. טומאת שבעה, אלא טומאת ערב כדין כל נוגע בנדה {ז}: <b>ר' עקיבא אומר אף מטמאה את בועלה</b>. דסבר ר' עקיבא כל מעת לעת מטמאה את בועלה טומאת שבעה מספק. ואין הלכה כרבי עקיבא: <b>ומודים חכמים לר' עקיבא ברואה כתם</b>. ואע''ג דבטומאת מעת לעת אמרו חכמים שאינה מטמאה את בועלה לפי שטומאת מעת לעת אינה אלא מדרבנן, מודים הם ברואה כתם, דאע''ג דטומאת כתמים דרבנן, מטמאה את בועלה טומאת שבעה:
<b style="color: gray;">תוי"ט</b>
{ו} <b>שתרד</b> כו' ותדיח כו'. בעד שבידה. ואי אין עד בידה, כדי שתושיט ידה לתחת הכר או הכסת ותטול עד ותבדוק בו. גמרא: {ז} <b>מדרבנן</b>. כדין מעת לעת דמטמאה משכב כו', כל שכן היא עצמה. רש''י: {ח} <b>שמטמאה</b> כו'. פירוש, מכאן ולהבא. וטעמא, התם אין שור שחוט לפניך, הכא שור שחוט כו' [דאין לה במה לתלות ומיום שלבשתו היא בספק זה. רש''י]. גמרא:
<h3>פרק ב - משנה ד</h3>
כָּל הַנָּשִׁים בְּחֶזְקַת טָהֳרָה {ט} לְבַעֲלֵיהֶן. הַבָּאִין מִן הַדֶּרֶךְ, נְשֵׁיהֶן לָהֶן בְּחֶזְקַת טָהֳרָה. בֵּית שַׁמַּאי אוֹמְרִים, צְרִיכָה שְׁנֵי עִדִּים עַל כָּל תַּשְׁמִישׁ וְתַשְׁמִישׁ {י}, אוֹ תְשַׁמֵּשׁ לְאוֹר הַנֵּר. בֵּית הִלֵּל אוֹמְרִים, דַּיָּהּ בִּשְׁנֵי עִדִּים כָּל הַלָּיְלָה:
<b style="color: gray;">רע"ב</b> <b>כל הנשים בחזקת טהרה לבעליהן</b>. ואין צריך לשאול לה אם היא טהורה. והני מילי, כשהניחה בחזקת טהורה: <b>הבאין מן הדרך נשיהן להן בחזקת טהרה</b>. דסלקא דעתך אמינא הני מילי היכא דאיתיה במתא, דרמיא אנפשה ובדקה, אבל היכא דליתיה במתא, דלא רמיא אנפשה, לא, קמשמע לן: <b>שני עדים על כל תשמיש</b>. אחד לפניו ואחד לאחריו, ולמחר תעיין בהם: <b>או תשמש לאור הנר</b>. ותבדוק לאחר תשמיש {יא} עד שקנחה בו: <b>דיה בשני עדים כל הלילה</b>. אחד לפני תשמיש ראשון, ואחד לאחר תשמיש אחרון {יב}. ואע''ג דמשמשה ולא ידעה אי ראתה דם ביני וביני, בין לבית שמאי בין לבית הלל לא אכפת לן, דלא הוצרכו אלא לחומר טהרות:
<b style="color: gray;">תוי"ט</b>
{ט} <b>בחזקת</b> כו'. כשלא הגיע שעת וסתה. ואם אין לה וסת שלא עברו שלשים יום לראייתה. דוסתות דאורייתא. ולמאן דאמר וסתות דרבנן, אפילו הגיע אלא ששהתה שיעור שתטבול, נמי שריא, דכיון דוסתות דרבנן, ספק טבילה מוציאה מידי ספק ראיה. וכן היא מסקנת הפוסקים. אלא דהר''ב לא פירש כן בסוף פרק ד': {י} <b>על</b> כל כו'. טעמא מפרש בגמרא, דחיישינן שמא תראה טפת דם ויעמידוהו כותלי בית הרחם (לפי שעה) ותחפנו ש''ז בביאה [שניה] וכי בדקה לאחר תשמיש אחרון לא מינכר. ואע''ג דהשתא נמי לא ידעינן עד למחר, מיהו בעינן מוכיחה קיים, דאי לאו הכי, מה הועילו חכמים בתקנתן. רש''י: {יא} <b>וקשה</b>, דכי בדקה לאור הנר סגי. ובגמרא מסיק, דהמשמש לאור הנר הרי זה מגונה. אלא אימא, או תבדוק: {יב} <b>והתוס'</b> הקשו על פירוש זה. ומסקי, דלבית הלל נמי בדקי אחר כל תשמיש, אלא דלא מצרכי חדש ואפילו לצנועות משום דאז לא נפקא מינה בחדש, דאיכא רוב לכלוך משכבת זרע. ועתוי''ט:
<h3>פרק ב - משנה ה</h3>
מָשָׁל מָשְׁלוּ חֲכָמִים בָּאִשָּׁה, הַחֶדֶר, וְהַפְּרוֹזְדוֹר, וְהָעֲלִיָּה. דַּם הַחֶדֶר, טָמֵא. נִמְצָא בַּפְּרוֹזְדוֹר, סְפֵקוֹ טָמֵא, לְפִי שֶׁחֶזְקָתוֹ מִן הַמָּקוֹר:
<b style="color: gray;">רע"ב</b> <b>החדר והעליה והפרוזדור</b>. חדר מבפנים, ופרוזדור מבחוץ, שניהם זה אצל זה, חדר לצד אחוריה, ופרוזדור לפניה, ועלייה בנויה על שתיהן, ונקב יש בין עליה לפרוזדור ונקרא לול. ופעמים יורד דם מן העליה לפרוזדור דרך הלול. וכותלי רחם, למטה באמצע פרוזדור, ודרך שם דמים יוצאים: <b>דם החדר טמא</b>. דהיינו דם המקור: <b>ספיקו טמא</b>. מספק טמא טומאה ודאית: <b>שחזקתו מן המקור</b>. ולא אמרינן שמא מן העלייה בא, ודמי העלייה טהורים הם, אלא עשאוהו כאילו ודאי בא מן המקור. והני מילי, כשנמצא מן הלול ולפנים לצד החדר, אבל נמצא מן הלול ולחוץ, אינו טמא טומאה ודאית לשרוף, אלא ספיקו טמא לתלות, שהרי שני דמים יוצאין דרך שם, ו. מי החדר ודמי העלייה, ולא ידעינן מהי אתא:
<b style="color: gray;">תוי"ט</b> <b>.אין</b> פירוש למשנה זו
<h3>פרק ב - משנה ו</h3>
חֲמִשָּׁה דָמִים טְמֵאִים בָּאִשָּׁה, הָאָדוֹם, וְהַשָּׁחוֹר, וּכְקֶרֶן כַּרְכּוֹם, וּכְמֵימֵי אֲדָמָה, וְכַמָּזוּג. בֵּית שַׁמַּאי אוֹמְרִים, אַף כְּמֵימֵי תִלְתָּן, וּכְמֵימֵי בָשָׂר צָלִי {יג}. וּבֵית הִלֵּל מְטַהֲרִין. הַיָּרוֹק, עֲקַבְיָא בֶן מַהֲלַלְאֵל מְטַמֵּא, וַחֲכָמִים מְטַהֲרִים. אָמַר רַבִּי מֵאִיר, אִם אֵינוֹ מְטַמֵּא מִשּׁוּם כֶּתֶם, מְטַמֵּא מִשּׁוּם מַשְׁקֶה. רַבִּי יוֹסֵי אוֹמֵר, לֹא כָךְ וְלֹא כָךְ:
<b style="color: gray;">רע"ב</b> <b>חמשה דמים טמאים</b>. דשתי פעמים כתיב דמיה בקרא בטומאת דמים שבאשה, (ויקרא כ,) והיא גילתה את מקור דמיה, (שם י''ב) וטהרה ממקור דמיה, ומיעוט דמיה שנים, הרי ארבעה דמים. אודם, וקרן כרכום, ומימי אדמה, ומזוג. והשחור בכלל אדום הוא, והכי אמרינן בגמרא, האי שחור אדום הוא, אלא שלקה: <b>וכקרן כרכום</b>. כמראה זיו הכרכום. לשון כי קרן עור פניו (שמות ל''ד): <b>וכמימי אדמה</b>. כולן מפרש להן לקמן במתניתין: <b>וכמזוג</b>. כיין אדום המזוג במים: <b>כמימי תלתן</b>. מים ששורין בהן תלתן. פינקיריק''ו בלע''ז: <b>וכמימי בשר צלי</b>. מוחל היוצא מבשר צלוי: <b>ובית הלל מטהרין</b>. ושלש מחלוקות בדבר. תנא קמא דאמר חמשה דמים טמאים ותו לא, סבירא ליה דמימי תלתן ומי בשר צלי תולין, לא אוכלין ולא שורפין. ובית שמאי מטמאין, ושורפים עליהם תרומה וקדשים. ובית הלל מטהרין לגמרי. והלכה כתנא קמא, דתולין: <b>עקביא בן מהללאל מטמא</b>. דסבירא ליה האי ירוק כקרן כרכום הוא, אלא שלקה. וירוק דמטמא עקביא בן מהללאל, דהיינו כמראה אתרוג, ולא כמראה כרתי, שאינו נוטה לאדמימות כלל: <b>וחכמים מטהרים</b>. ושלש מחלוקות נמי בירוק, תנא קמא סבר תולין לא אוכלים ולא שורפים, ועקביא בן מהללאל מטמא ושורפים, וחכמים מטהרין ואוכלים. והלכה כתנא קמא: <b>אם אינו מטמא משום כתם</b>. להיותו חשוב מן הדמים המטמאין באשה: <b>מטמא משום משקה</b>. וחשוב הוא דם להכשיר הזרעים לקבל טומאה ככל שאר דם {יד}. שהוא אחד מן השבעה משקין שמכשירין את הזרעים: <b>לא כך ולא כך</b>. לא מטמא משום כתם, ולא מכשיר את הזרעים. והלכה כר' יוסי, והוא חכמים {טו} דפליגי אעקביא:
<b style="color: gray;">תוי"ט</b>
{יג} אף כו'. דהכא נמי מלקא הוא דלקי. גמרא: {יד} <b>דדם</b> נדות נפקא ליה מקרא בתוספתא דשבת. ור' מאיר יליף נמי לדם טהור בגזירה שוה. ורבנן לית להו הך גזירה שוה. ועתוי''ט: {טו} <b>לכאורה</b> רוצה לומר תנא קמא, אבל מסקנת הפוסקים כחכמים והיינו ר' יוסי. וקשה, דלעיל פסק כת''ק:
<h3>פרק ב - משנה ז</h3>
אֵיזֶהוּ אָדוֹם, כְּדַם הַמַּכָּה. שָׁחוֹר, כַּחֶרֶת. עָמוֹק מִכֵּן, טָמֵא. דֵּהֶה מִכֵּן, טָהוֹר. וּכְקֶרֶן כַּרְכּוֹם, כַּבָּרוּר שֶׁבּוֹ. וּכְמֵימֵי אֲדָמָה, מִבִּקְעַת בֵּית כֶּרֶם, וּמֵצִיף מָיִם. וְכַמָּזוּג, שְׁנֵי חֲלָקִים מַיִם, וְאֶחָד יַיִן, מִן הַיַּיִן הַשָּׁרוֹנִי:
<b style="color: gray;">רע"ב</b> <b>כדם המכה</b>. כדם של שור שחוט שהוא אדום הרבה, ובתחילת הכאתה של סכין, ולא כדם של כולה שחיטה, שדם שחיטה משתנה והולך. ואית דאמרי, כדם המכה של הקזה: <b>כחרת</b>. כמראה הדיו שבשולי הכלי, שהוא שחור הרבה, ולא כמראה הדיו שבראש הכלי שהוא קלוש ואינו שחור כל כך. פירוש אחר, חרת אדרמינ''ט בלע''ז, שצובעין בו העורות. כמו חרתא דאושכפי [דמגילה פ''ב:<b>] עמוק מכן</b>. שעמוק במראה שחרורית, כלומר שחור יותר מחרת: <b>דיהה</b>. שנדהית מראיתו ואינו שחור כל כך. והוא הדין לכל דמים טמאים {טז}, דבכולהו עמוק מכאן טמא, דיהה מכאן טהור, חוץ מיין מזוג, דבין עמוק בין דיהה טהור: <b>כברור שבו</b>. שיש עלין ברורים במראה אדמדומית יותר מחבריהן. ושלש שורות של עלין יש בכרכום, ובכל שורה שלשה עלין, ואין בודקין אלא בשורה האמצעית, והעלה האמצעי שבשורה האמצעית, משובח שבכולן לבדיקה: <b>מבקעת בית כרם</b>. מקום ידוע בארץ ישראל ששמו בית כרם: <b>ומציף מים</b>. נותן מים על העפר, עד שיהיו המים צפין על גבי האדמה. ומשערין אותן עכורים, ואין משערים אותן צלולים: <b>וכמזוג</b>. כיצד שני חלקים מים ואחד יין מן היין השרוני. הבא מארץ השרון. מקום ידוע בארץ ישראל. פירוש אחר, יין העשוי מן הגפנים הנטועים בבקעה ובעמק. לשון חבצלת השרון. ובזמן הזה, כל מה שתראה באשה מאותו מקום, טמא {יז}, חוץ מן הלבן והירוק. ומימינו לא שמענו מי שהתיר שום מראה דם, אלא הלבן והירוק ככרתי {יח} בלבד:
<b style="color: gray;">תוי"ט</b>
{טז} <b>ונקט</b> שחור, סלקא דעתך אמינא הואיל ואמרינן שחור אדום הוא אלא שלקה, הלכך אפילו דיהה מכן נמי ליטמא, קא משמע לן. גמרא: {יז} <b>בין</b> שימצא הדם מן הלול ולפנים, בין מן הלול ולחוץ. הר''מ: {יח} <b>וכן</b> מראה שעוה וזהב, כל שאינו נוטה לאדמימות. ב''י:
<h2>פרק ג</h2>
<h3>פרק ג - משנה א</h3>
הַמַּפֶּלֶת חֲתִיכָה, אִם יֵשׁ עִמָּהּ {א} דָּם, טְמֵאָה. וְאִם לָאו, טְהוֹרָה. רַבִּי יְהוּדָה אוֹמֵר, בֵּין כָּךְ וּבֵין כָּךְ, טְמֵאָה:
<b style="color: gray;">רע"ב</b> <b>המפלת</b>. אם יש עמה דם טמאה. נדה: <b>ואם לאו טהורה</b>. דסבר תנא קמא, אפשר לפתיחת הקבר בלא דם {ב}. ואפילו נמצא דם בתוך החתיכה, טהורה, דדם חתיכה הוא ולא דם נדה: <b>רבי יהודה אומר בין כך ובין כך טמאה</b>. דסבר רבי יהודה אי אפשר לפתיחת הקבר בלא דם. וכיון שהפילה חתיכה, ודאי דם היה שם אלא שאבד במיעוטו ולא נראה. ואין הלכה כר' יהודה:
<b style="color: gray;">תוי"ט</b>
{א} <b>עמה</b>. אין, בתוכה לא. לפי שהוא דם חתיכה, לא דם נדה. הר''מ: {ב} <b>כלומר</b>, פתיחת הקבר דלאו לידה היא. דאי לידה היא, בלא דם נמי טמאה כו'. רש''י:
<h3>פרק ג - משנה ב</h3>
הַמַּפֶּלֶת כְּמִין קְלִפָה, כְּמִין שַׂעֲרֶה, כְּמִין עָפָר, כְּמִין יַבְחוּשִׁים אֲדֻמִּים, תַּטִּיל לַמַּיִם, אִם נִמּוֹחוּ, טְמֵאָה. (וְאִם לָאו, טְהוֹרָה). הַמַּפֶּלֶת כְּמִין דָּגִים, חֲגָבִים, שְׁקָצִים, וּרְמָשִׂים, אִם יֵשׁ עִמָּהֶם דָּם, טְמֵאָה. וְאִם לָאו, טְהוֹרָה. הַמַּפֶלֶת מִין בְּהֵמָה, חַיָּה וָעוֹף {ד}, בֵּין טְמֵאִין בֵּין טְהוֹרִים, אִם זָכָר, תֵּשֵׁב לְזָכָר. וְאִם נְקֵבָה, תֵּשֵׁב לִנְקֵבָה. וְאִם אֵין יָדוּעַ, תֵּשֵׁב לְזָכָר וְלִנְקֵבָה, דִּבְרֵי רַבִּי מֵאִיר. וַחֲכָמִים אוֹמְרִים, כֹּל שֶׁאֵין בּוֹ מִצּוּרַת אָדָם, אֵינוֹ וָלָד:
<b style="color: gray;">רע"ב</b> <b>כמין שערה</b>. שער: <b>יבחושין</b>. יתושין: <b>תטיל למים</b>. פושרין, וישהה אותם במים הפושרים כ''ד שעות: <b>אם נמוחו טמאה</b>. משום נדה. דדם הוא: <b>אם יש עמהן דם טמאה ואם לאו טהורה</b>. מתניתין כרבנן דפליגי עליה דרבי יהודה לעיל, וסברי דאפשר לפתיחת הקבר בלא דם {ג}: <b>וחכמים אומרים כל שאין בו מצורת אדם אינו ולד</b>. הכל מודים בנולד גופו כצורת חיה ופניו פני אדם, שהוא חשוב ולד. גופו אדם ופניו פני חיה, הרי הוא חיה ואין זה ולד, דבתר צורת פנים אזלינן. לא נחלקו אלא במי שקצת פניו כפני אדם, וקצת כפני בהמה, ואפילו רוב פניו כפני אדם ועין אחת שבראשו בלבד כעין של בהמה, רבי מאיר אומר, כל צורת אדם צריכה, וכיון שיש לו עין כבהמה אין זה ולד. ורבנן סברי, כל שאין בו מצורת אדם כלל ואפילו מקצת צורה אין לו, אינו ולד. אבל יש בו מקצת צורה, הרי זה ולד. והלכה כחכמים:
<b style="color: gray;">תוי"ט</b>
{ג} <b>ומרישא</b> דכמין שערה כו' לא שמעינן ליה, דמועטין נינהו ולא שייך בהו פתיחת הקבר. תוס'. ועתוי''ט: {ד} <b>כמין</b> בהמה כו'. הואיל ושחור שבעין הוי עגול בבהמה כשל אדם. אבל דדגים לאו עגול הוא. והא דלא תני נחש דהוה אמינא בנחש הוא דפליגי רבנן עליה דר' מאיר, דלא כתיב ביה יצירה, אבל בהמה וחיה לא פליגי, דכתיב בהו יצירה כאדם. גמרא:
<h3>פרק ג - משנה ג</h3>
הַמַּפֶּלֶת שָׁפִיר מָלֵא מַיִם, מָלֵא דָם, מָלֵא גְנוּנִים, אֵינָהּ חוֹשֶׁשֶׁת לְוָלָד. וְאִם הָיָה מְרֻקָּם, תֵּשֵׁב לְזָכָר וְלִנְקֵבָה:
<b style="color: gray;">רע"ב</b> <b>שפיר</b>. חתיכה של בשר. ואם יש בה צורת אדם נקרא שפיר מרוקם. ואני שמעתי שהוא כשפופרת של ביצה, לפיכך נקרא שפיר: <b>מלא גנינים</b>. מלא גוונים הרבה {ה}. פירוש אחר, גנינים, תולעים, שחתיכת הבשר חתוכה חתיכות דקות כעין תולעים: <b>אינה חוששת לולד</b>. ואינה טמאה לידה. ואם אין עמהן דם, אינה חוששת אפילו משום נדה: <b>תשב לזכר ולנקבה</b>. טמאה שבועים כיולדת נקבה, ואין לה דם טוהר אלא שלשים ושלשה ימים {ו} כיולדת זכר. הואיל ואינו ניכר אם זכר אם נקבה, נותנים עליו חומרי זכר וחומרי נקבה:
<b style="color: gray;">תוי"ט</b>
{ה} <b>ולכך</b> לא חיישינן דילמא ולד הוי ונמוח, דאם איתא דנימוח, כולה בחד גוונא הוי קאי. גמרא: {ו} <b>לשון</b> רש''י, במשנה דלעיל, וימי טוהר כלים לסוף ארבעים:
<h3>פרק ג - משנה ד</h3>
הַמַּפֶּלֶת סַנְדָּל אוֹ שִׁלְיָא, תֵּשֵׁב לְזָכָר וְלִנִקֵבָה. שִׁלְיָא בַּבַּיִת, הַבַּיִת טָמֵא. לֹא שֶׁהַשִּׁלְיָא וָלָד, אֶלָּא שֶׁאֵין שִׁלְיָא בְּלֹא וָלָד. רַבִּי שִׁמְעוֹן אוֹמֵר, נִמּוֹק הַוָּלָד עַד שֶׁלֹּא יָצָא:
<b style="color: gray;">רע"ב</b> <b>סנדל</b>. חתיכת בשר עשויה כדמות לשון של שור. ומפני שיש לה צורת סנדל קורין לה סנדל. והוא רגיל לבוא עם ולד {ז}. ויש מפרשים, סנדל, שנאוי ולד [צ''ל ודל]: <b>שליא</b>. כמין קרום שהולד מונח בתוכה. ותחילתה כחוט של ערב. וכשהיא הולכת ורווחת, רחבה כתורמוס, וחלולה כחצוצרת. ואין שליא פחותה מטפח: <b>הבית טמא</b>. משום אוהל המת, דולד הוה בה ומת: <b>נימוק הולד</b>. ונעשה דם ונתערב בדם הלידה ובטל ברוב, ואין הבית טמא. ואין הלכה כר' שמעון {ח}:
<b style="color: gray;">תוי"ט</b>
{ז} <b>כלומר</b>, שרגילות הוא שעם ולד יבוא סנדל, אבל אין סנדל שאין עמו ולד, ובשביל סנדל תשב לזכר ולנקבה, דספק זכר וספק נקבה הוא. ואם הולד אחר נקבה, הסנדל לא מעלה ולא מוריד אפילו לימי טהרה. וכי איצטריך תשב לזכר ולנקבה, כגון שהולד השני זכר, דיהבינן לה חומרת טומאה דנקבה בשביל הסנדל, וימי טוהר לזכר לחומרא. גמרא: {ח} <b>וכן</b> פסק הר''מ. וקשה הלכתא אהלכתא דריש פרק ג' דבכורות. ומכל מקום הר''ב יש לומר דלא סבירא ליה שם כהר''מ דטעמא משום ביטול ברוב, אלא משום דולד היה אבל נפסד ומפני כן אינו ניכר:
<h3>פרק ג - משנה ה</h3>
הַמַּפֶּלֶת טֻמְטוּם, וְאַנְדְּרוֹגִינוֹס, תֵּשֵׁב לְזָכָר וְלִנְקֵבָה. טֻמְטוּם וְזָכָר, אַנְדְּרוֹגִינוֹס וְזָכָר, תֵּשֵׁב לְזָכָר וְלִנְקֵבָה. טֻמְטוּם וּנְקֵבָה, אַנְדְּרוֹגִינוֹס וּנְקֵבָה, תֵּשֵׁב לִנְקֵבָה בִּלְבָד. יָצָא מְחֻתָּךְ אוֹ מְסֹרָס, מִשֶּׁיָּצָא רֻבּוֹ, הֲרֵי הוּא כַּיָּלוּד. יָצָא כְּדַרְכּוֹ, עַד שֶׁיֵּצֵא רֹב רֹאשׁוֹ. וְאֵיזֶהוּ רֹב רֹאשׁוֹ, מִשֶּׁתֵּצֵא פַדַּחְתּוֹ:
<b style="color: gray;">רע"ב</b> <b>תשב לזכר ולנקבה</b>. טמאה שבועים כנקבה, וימי טוהר שלה שלשים ושלשה יום בלבד כזכר: <b>טומטום וזכר אנדרוגינוס וזכר</b>. כגון שילדה תאומים, אחד טומטום או אנדרוגינוס, והאחד זכר ודאי: <b>תשב לזכר ולנקבה</b>. ולא אמרינן מדהאי זכר ודאי, האי נמי זכר: <b>תשב לנקבה בלבד</b>. דאפילו הוי טומטום זכר, בתר נקבות אזלינן, דכל ימי זכר בין לטומאה בין לטהרה מובלעים תוך של נקבה: <b>מחותו</b>. אברים אברים: <b>מסורס</b>. לשון הפוך הוא. כמו, סרס המקרא ודרשהו [בבא בתרא קי''ט]: <b>משיצא רובו הרי הוא כילוד</b>. וראשו כרובו {ט}. הלכך משיצא ראשו של מחותך {י}, אע''פ שכל שאר הגוף בפנים, הרי הוא כילוד: <b>פדחתו</b>. מצחו:
<b style="color: gray;">תוי"ט</b>
{ט} <b>היינו</b> אם לא יצא ממש מהופך וגם לא כדרכו: {י} <b>לאו</b> אמחותך דמתניתין קאי, אלא מחותך ויוצא כדרכו. ומתניתין הכי קאמר, יצא מחותך או שלם וזה וזה מסורס, משיצא רובו הרי הוא כילוד. גמרא:
<h3>פרק ג - משנה ו</h3>
הַמַּפֶּלֶת וְאֵין יָדוּעַ מַה הוּא, תֵּשֵׁב לְזָכָר וְלִנְקֵבָה. אֵין יָדוּעַ אִם וָלָד הָיָה {יא} אִם לָאו, תֵּשֵׁב לְזָכָר וְלִנְקֵבָה וּלְנִדָּה:
<b style="color: gray;">רע"ב</b> <b>ואין ידוע מה הוא</b>. אם זכר אם נקבה: <b>תשב לזכר ולנקבה</b>. ימי טוהר דזכר, וימי טומאה דנקבה: <b>לזכר ולנקבה ולנדה</b>. כלומר, כשתראה תהא נדה, שאין לה ימי טוהר, דשמא לאו ולד הוא. וטובלת לסוף ארבעים כיולדת זכר {יב} למאן דאמר טבילה בזמנה מצוה. וטובלת יום ארוך, כגון יולדת זכר שטבלה לסוף שבעה ואינה טהורה לקודש ולמקדש עד מלאות הארבעים, צריכה טבילה אחרת לסוף הארבעים, וזאת נצרכה לטבול לסוף ארבעים יום כיולדת זכר, אע''פ שאין טבילה זו מועלת לה כלום, שהרי אינה טהורה לקודש ולמקדש עד מלאות שמונים כיולדת נקבה:
<b style="color: gray;">תוי"ט</b>
{יא} <b>אם</b> כו'. ובשלא הוחזקה עוברה. דאי בהוחזקה, הלך אחר רוב נשים, ורוב נשים ולד מעליא ילדן. גמרא: {יב} <b>ומשום</b> הכי הוא דתנן לזכר. ובכולהו בבי דלעיל נמי דתנינן לזכר ולנקבה, דינא הכי. אלא דכאן הוכרח הר''ב לפרש כן, משום דאי לאו הכי, בחנם נקט לזכר. אבל בגמרא אמרינן, למה הוזכר זכר, שאם תראה יום ל''ד ותחזור ותראה יום מ''א תהא מקולקלת עד מ''ח כו' ועתוי''ט:
<h3>פרק ג - משנה ז</h3>
הַמַּפֶּלֶת לְיוֹם אַרְבָּעִים, אֵינָהּ חוֹשֶׁשֶׁת לְוָלָד. לְיוֹם אַרְבָּעִים וְאֶחָד, תֵּשֵׁב לְזָכָר וְלִנְקֵבָה וּלְנִדָּה. רַבִּי יִשְׁמָעֵאל אוֹמֵר, יוֹם אַרְבָּעִים וְאֶחָד, תֵּשֵׁב לְזָכָר וּלְנִדָּה. יוֹם שְׁמוֹנִים וְאֶחָד, תֵּשֵׁב לְזָכָר וְלִנְקֵבָה וּלְנִדָּה, שֶׁהַזָּכָר נִגְמָר לְאַרְבָּעִים וְאֶחָד, וְהַנְּקֵבָה לִשְׁמוֹנִים וְאֶחָד. וַחֲכָמִים אוֹמְרִים, אֶחָד בְּרִיַּת הַזָּכָר וְאֶחָד בְּרִיַּת הַנְּקֵבָה, זֶה וָזֶה לְאַרְבָּעִים וְאֶחָד:
<b style="color: gray;">רע"ב</b> <b>המפלת ליום ארבעים</b>. לטבילתה: <b>אינה חוששת לולד</b>. שלא נגמרה יצירתו עד שיכלו כל ארבעים יום: <b>ולנדה</b>. כשתראה, תהא נדה, דלמא ליכא ולד ואין כאן ימי טוהר: <b>יום ארבעים ואחד תשב לזכר</b>. שבעה ימי טומאה. אפילו בלידה יבישתא שאינה נדה. אבל שבועים דנקבה, אינה יושבת, כדקתני טעמא שיצירת נקבה לשמונים ואחד. ואין הלכה כר' ישמעאל: <b>וחכמים אומרים כו'</b>. חכמים היינו תנא קמא, אלא משום דמסתבר טעמיה דרבי ישמעאל {יג} טפי מדתנא קמא, הדר רבי ושנאה בלשון חכמים, לאשמעינן דהלכה כסתם ראשון, ואף על פי שמחלוקת רבי ישמעאל בצדו:
<b style="color: gray;">תוי"ט</b>
{יג} <b>דקא</b> מסייעי ליה קראי. כדאיתא בגמרא:
<h2>פרק ד</h2>
<h3>פרק ד - משנה א</h3>
בְּנוֹת כּוּתִים, נִדּוֹת מֵעֲרִיסָתָן. וְהַכּוּתִים מְטַמְּאִים מִשְׁכָּב תַּחְתּוֹן כָּעֶלְיוֹן, מִפְּנֵי שֶׁהֵן בּוֹעֲלֵי נִדּוֹת {ב}, וְהֵן יוֹשְׁבוֹת עַל כָּל דָּם (וָדָם). וְאֵין חַיָּבִין עֲלֵיהֶן עַל בִּיאַת מִקְדָּשׁ, וְאֵין שׂוֹרְפִין עֲלֵיהֶם אֶת הַתְּרוּמָה, מִפְּנֵי שֶׁטֻּמְאָתָן סָפֵק:
<b style="color: gray;">רע"ב</b> <b>בנות כותים נדות מעריסתן</b>. מקטנותן, כשהן מונחות בעריסה, גזרו בהו רבנן דליטמו משום נדה, דכתיב (ויקרא ט''ו) ואשה כי תהיה זבה, ותניא אין לי אלא אשה שהיא גדולה. תינוקת בת יום אחד לנדה מנין, תלמוד לומר ואשה. וכותים לא דרשי אשה ואשה, וכי חזיין קטנות לא מפרשי להו, הלכך גזרו בהו רבנן דליטמו כולהו {א}: <b>ומטמאין משכב התחתון כעליון</b>. תחתונו של בועל נדה טמא כעליונו של זב, מה עליונו של זב אינו מטמא אלא אוכלין ומשקין, אף תחתונו של בועל נדה אינו מטמא אלא אוכלין ומשקין. ועליונו של זב, הוא הדבר הנישא על גבי הזב נפקא לן מקרא דאינו מטמא אדם וכלים אלא אוכלים ומשקים, דכתיב (ויקרא ט''ו) והנוגע בכל אשר יהיה תחתיו יטמא, מאי תחתיו, אילימא תחתיו דזב, מכל אשר יגע במשכבו נפקא, אלא הנוגע בכל אשר יהיה הזב תחתיו יטמא, ומדלא ערבינהו ונכתוב וכל הנוגע בכל אשר יהיה תחתיו והנושא אותם יכבס בגדיו, ואפסקינהו ביטמא, מכלל דהאי יטמא לאו באדם וכלים איירי, אלא באוכלים ומשקים. וכותים שהן בועלי נדות, מטמאים משכב התחתון שלהן אוכלין ומשקין, אבל לא אדם וכלים, כעליונו של זב שגם הוא מטמא אוכלים ומשקים לא אדם וכלים. וכל הדברים הללו לא נאמרו אלא בזמן שהיו הכותים מחזיקים בתורה ומדקדקים בהרבה מצות כישראל. אבל לאחר שבדקו ומצאו להם כדמות יונה בראש הר גריזים שעובדים אותה, עשאום כנכרים גמורים לכל דבריהם, בין לענין טומאה וטהרה, בין לשאר דינים שבתורה, אין הפרש בינם לבין הנכרים כלל: <b>והן יושבות על כל דם</b>. כלומר, לפיכך הכותים הם בועלי נדות, לפי שהן יושבות על כל דם {ג}, דכל דם שרואה בין אדום בין ירוק יושבת עליו ימי נדות, וזו תקלה היא להם, שאם רואה דם ירוק היום מתחלת למנות מהיום שבעת ימי נדה, ואם תראה באותם ימי נדות דם אדום, אינה מונה אלא מיום ראיה ראשונה, ואותו דם טהור היה, ומראיה שניה היא צריכה למנות: <b>ואין חייבין עליהן</b>. הלובש או מתכסה באותן בגדים ונכנס למקדש, פטור מקרבן {ד}. או אם נגעו אותן בגדים של משכב שלהן בתרומה, תולין: <b>מפני שטומאתן ספק</b>. דלא ידעינן אי נדה [היא] אי לא. ובגמרא פריך אמתניתין מהא דתנן במסכת טהרות פרק ד' (משגה ה') על ששה ספיקות שורפין את התרומה, על ספק בגדי עם הארץ, כלומר על בגדי עם הארץ אם נגעו בה, נשרפת, משום שמא טמא היה, והאי כותי נמי תיפוק ליה אם נגע משכבו בתרומה, תהא נשרפת, משום דעם הארץ הוא, והוי ליה בגדי עם הארץ. ומשני, דמתניתין איירי בכותי שטבל בפנינו ועלה ודרס על בגדיו של חבר כשהוא ערום {ה}, או שלבש בגדי חבר, או שהטביל את בגדיו בפניו, באופן דבגדיו של כותי כשהן מדרס, לא נגעו בבגדיו של חבר כשדרס עליהן, ואח''כ נגעו בגדיו של חבר שדרס כותי עליהן בתרומה {ו}, לא שרפינן תרומה עליהן. דאי משום טומאת עם הארץ, הא טביל ליה. ואי משום בועל נדה, שמא לא בעל בקרוב וכבר עברו ימי טומאתו וסלקא ליה טבילה. ואם תמצא לומר בעל בקרוב, שמא לא היתה אשתו יושבת על דם טמא אלא על דם טהור, והוי ספק ספיקא, ואספק ספיקא לא שרפינן תרומה:
<b style="color: gray;">תוי"ט</b>
{א} <b>ור'</b> מאיר הוא דחייש למיעוטא גמרא. משמע דלרבנן טהורים. וקשה, דהא מני להו בי''ח דבר. ויש לומר, דגזרו עליהם שלא יטמעו בהן. והא דלא מוקי מתניתין ככולי עלמא. יש לומר, דמתניתין על כרחך לא סבירא לה טעמא דטימוע אלא משום חשש ראיה כדתני שיושבות על כל דם. ואם תאמר, לר' מאיר דחייש למיעוטא וסבירא ליה כותים גירי אמת הן א''כ הוו נדות מן התורה, ואמאי מני להו בי''ח דבר. ויש לומר, דחזקה שלא ראתה רגע אחד אחר ההולדה וסמוך רובא לחזקה זו, והוו הנך דחזו מיעוטא דמיעוטא. תוס': {ב} <b>שהם</b> כו' אטו כולהו בועלי נדות נינהו. בנשואים שנו. גמרא: {ג} <b>ואם</b> תאמר, ותיפוק ליה שהן נדות מעריסתן. ויש לומר, דהיינו דווקא בקטנות, דלא דרשי ואשה, אבל גדולות דמפרשי להו וטבלי לא מטמו, אלא משום דיושבות על כל דם ודם. תוס'. {ד} רש''י. וקשה, דהני בגדים כיון דאינם מטמאין לאדם, א''כ ליכא לחיוביה אלא משום מכניס בגדים טמאים למקדש ובהא לא שייך קרבן אלא מלקות לדעת הר''א, ולהר''מ רק מכות מרדות וכן פירש''י בפרשת אחרי. ונראה לי, משום דבתורת כהנים איתא, אחרים אומרים בכרת, והיינו ר' מאיר, ואשמעינן דהכא פטורים. ועתוי''ט: {ה} <b>אבל</b> כשלבש בגדיו שישבה עליהן אשתו נדה (אע''פ שדרס יחף) נעשה אב הטומאה ממשא מדרס, לכך מוקי בערום. דכשפירש מן המדרס לא הוי אלא ראשון ואינו מטמא כלים. תוס': {ו} <b>והא</b> דלא אוקי כגון שנגע הבותי בתרומה. דמתניתין לא איירי בהכי. תוס'. וכלומר, דאמשכב תחתון קאי. ועתוי''ט:
<h3>פרק ד - משנה ב</h3>
בְּנוֹת צְדוֹקִין, בִּזְמַן שֶׁנָּהֲגוּ לָלֶכֶת בְּדַרְכֵי אֲבוֹתֵיהֶן, הֲרֵי הֵן כַּכּוּתִיּוֹת. פָּרְשׁוּ לָלֶכֶת בְּדַרְכֵי יִשְׂרָאֵל, הֲרֵי הֵן כְּיִשְׂרְאֵלִיּוֹת. רַבִּי יוֹסֵי אוֹמֵר, לְעוֹלָם הֵן כְּיִשְׂרָאֵל, עַד שֶׁיִּפְרְשׁוּ לָלֶכֶת בְּדַרְכֵי אֲבוֹתֵיהֶן:
<b style="color: gray;">רע"ב</b> <b>פירשו ללכת בדרכי ישראל הרי הן כישראליות</b>. אבל סתמא, הרי הן ככותיות {ז}: <b>ר' יוסי אומר לעולם הן כישראל</b>. וסתמא הן כישראליות. ואין הלכה כר' יוסי:
<b style="color: gray;">תוי"ט</b>
{ז} <b>מדאמר</b> ר' יוסי לעולם הם כישראל, מכלל דלת''ק סתמא הן ככותיות. גמרא:
<h3>פרק ד - משנה ג</h3>
דַּם נָכְרִית וְדַם טָהֳרָה שֶׁל מְצוֹרַעַת, בֵּית שַׁמַּאי מְטַהֲרִים. וּבֵית הִלֵּל אוֹמְרִים, כְּרֻקָּהּ וּכְמֵימֵי רַגְלֶיהָ. דַּם יוֹלֶדֶת שֶׁלֹּא טָבְלָה, בֵּית שַׁמַּאי אוֹמְרִים, כְּרֻקָּהּ וּכְמֵימֵי רַגְלֶיהָ. וּבֵית הִלֵּל אוֹמְרִים, מְטַמֵּא לַח וְיָבֵשׁ. וּמוֹדִים בְּיוֹלֶדֶת בְּזוֹב, שֶׁהִיא מְטַמְּאָה לַח וְיָבֵשׁ:
<b style="color: gray;">רע"ב</b> <b>דם נכרית בית שמאי מטהרין</b>. ואע''ג דברוקה ובמימי רגליה מודו בית שמאי דרבנן גזרו {ח} עליהן להיות כזבין לכל דבריהן {ט}, אפילו הכי דמה טהור, דשיירו בה רבנן למהוי הכירא {י} דטומאתן דרבנן, כי היכי דלא לשרפו עלייהו תרומה וקדשים: <b>ודם טהור של מצורעת</b>. ואע''ג דמעינות של מצורעת כגון רוקה ומימי רגליה הוו אב הטומאה כשל זב, אפילו הכי דם טוהר שלה טהור, דלאו מעין הוא, דדומיא דרוק בעינן שמתעגל ויוצא {יא}: <b>כרוקה וכמימי רגליה</b>. דמטמאין לחין ואין מטמאין יבשין. והך היכרא הוא דעבוד גבי דם הנכרית דמטמא מדרבנן שגזרו עליהם שיהיו כזבים לכל דבריהן, דאילו דישראלית מטמא לח ויבש, ודנכרית לח ולא יבש, כרוקה וכמימי רגליה דאין מטמאין יבשין. ודם טהור של מצורעת נמי, אע''ג דדם לאו מעין הוא, דין מעין אית ליה, דרחמנא רבייה מקרא דכתיב לזכר, לרבות מצורע למעינותיו, ולנקבה לרבות מצורעת למעינותיה, ואמרינן מעינותיה דמאי, אילימא שאר מעינותיה כגון רוקה ומימי רגליה דאתו מזב דכתיב ביה וכי ירוק הזב, ומיניה נפקי שאר מעינות, מזכר נפקא, דכיון דאתרבי מצורע למעינותיו, אתרבי מצורעת לכל מעינותיה דאיכא דכוותייהו בזכר, אלא לדמה דליתיה בזכר, וכיון דרבייה רחמנא לדמה שיהא כרוקה וכמימי רגליה, א''כ מה רוקה ומימי רגליה מטמאין לחין ואין מטמאין יבשים, אף דמה כן: <b>דם היולדת</b>. שעברו שבעת ימי טומאת לידה ולא טבלה: <b>בית שמאי אומרים כרוקה וכמימי רגליה</b>. מטמא לח ואינו מטמא יבש. ואע''ג דדם טוהר הוא, דביומי תלה רחמנא והא מלו, וליכא לטמוייה נמי משום מעין דהא אין מתעגל ויוצא, אפילו הכי רבנן גזור טומאה עליה, הואיל ולא טבלה וטמאה היא. גזירה אחר שבעה אטו תוך שבעה. ומיהו לא גזור שיטמא לח ויבש כלפני שבעה, כי היכי דלהוי ליה הכירא דלידע דטומאתו דרבנן {יב}: <b>ובית הלל אומרים מטמא לח ויבש</b>. דטומאתו מן התורה כל זמן שלא טבלה. דסברי בית הלל ביומי וטבילה תלה רחמנא, וכל זמן שלא טבלה, הרי דמה לאחר שבעה כלפני שבעה: <b>ומודים ביולדת בזוב</b>. אם בעת לדתה היתה זבה שהיא צריכה לספור שבעה נקיים קודם שתטהר, וילדה ולא ספרה, מודים בית שמאי לבית הלל שדמה טמא לח ויבש אע''פ שעברו שבעת ימי לידה לזכר ושבועים לנקבה, שדמה של זבה לעולם הוא בטומאתו מן התורה עד שתספור שבעה נקיים {יג}:
<b style="color: gray;">תוי"ט</b>
{ח} <b>דדבר</b> תורה אין מטמאין, דכתיב בני ישראל. גמרא: {ט} <b>שלא</b> יהא תינוק ישראל רגיל אצלו במשכב זכור. רש''י: {י} <b>ולא</b> עבדו היכרא ברוקה ומימי רגליה, משום דהן שכיחין גזרו בהו טומאה, אבל דמה לא שכיח. גמרא: {יא} <b>לאפוקי</b> דם בין טמא בין טהור, נוטף ויוצא ראשון ראשון. רש''י: {יב} <b>ובדם</b> נכרית מטהרי לגמרי, דלא ליתו לחלק נמי בשל תורה. אבל בדם טוהר, כיון דעברו ימי לדתה הכל יודעין דדם טוהר הוא. גמרא ורש''י: {יג} <b>אבל</b> ספרה ולא טבלה, בית שמאי לשיטתן ובית הלל לשיטתן. גמרא:
<h3>פרק ד - משנה ד</h3>
הַמַּקְשָׁה נִדָּה. קָשְׁתָה שְׁלשָׁה יָמִים בְּתוֹךְ אַחַד עָשָׂר יוֹם וְשָׁפְתָה מֵעֵת לְעֵת וְיָלְדָה, הֲרֵי זוֹ יוֹלֶדֶת בְּזוֹב, דִּבְרֵי רַבִּי אֱלִיעֶזֶר. רַבִּי יְהוֹשֻׁעַ אוֹמֵר, לַיְלָה וָיוֹם {יד}, כְּלֵילֵי שַׁבָּת וְיוֹמוֹ. שֶׁשָּׁפְתָה מִן הַצַּעַר, וְלֹא מִן הַדָּם:
<b style="color: gray;">רע"ב</b> <b>המקשה נדה</b>. הכי קאמר, המקשה בלדתה בימי נדתה וראתה דם בהקשותה, הרי היא נדה, דלא טיהרה תורה לדם קושי אלא באחד עשר יום של ימי זיבה, אבל בימים של נדה לא טיהריה רחמנא: <b>קשתה</b>. מחמת ולד שלשה ימים בתוך אחד עשר יום של ימי זיבה וראתה כל שלשה ימים רצופים: <b>ושפתה</b>. שעמדה בשופי ובנחת מחבליה מעת לעת ברביעי: <b>וילדה</b>. אגלאי מלתא דדמים שראתה לא באו מחמת ולד, הלכך הרי זו יולדת בזוב. אבל אם לא שפתה סמוך ללידתה, כל דמים שראתה, מחמת ולד הוא, ורחמנא טהרינהו מזיבה, דכתיב זוב דמה, דמה מחמת עצמה ולא דמה מחמת ולד: <b>לילה ויום</b>. דאם שפתה בחצי יום שלישי וילדה בחצי יום רביעי דשפתה מעת לעת, אין זה שופי, אא''כ שפתה לילה ויום של אחר הלילה: <b>כלילי שבת ויומו</b>. והלכה כר' אליעזר: <b>ששפתה מן הצער</b>. כלומר ושפתה זו שאמרנו, אם שפתה מן הצער אע''פ שלא שפתה מן הדם, הוי שופי:
<b style="color: gray;">תוי"ט</b>
{יד} <b>ויום</b>. הכי קים ליה לר' יהושע. תוס':
<h3>פרק ד - משנה ה</h3>
כַּמָּה הוּא קִשּׁוּיָהּ, רַבִּי מֵאִיר אוֹמֵר, אֲפִלּוּ אַרְבָּעִים וַחֲמִשִּׁים יוֹם {טו}. רַבִּי יְהוּדָה אוֹמֵר, דַּיָּהּ חָדְשָׁהּ. רַבִּי יוֹסֵי וְרַבִּי שִׁמְעוֹן אוֹמְרִים, אֵין קִשּׁוּי יוֹתֵר מִשְּׁתֵּי שַׁבָּתוֹת {יז}:
<b style="color: gray;">רע"ב</b> <b>כמה הוא קשויה</b>. דלא אתיא לידי זיבה בכל דמים שתראה: <b>אפילו ארבעים וחמשים יום</b>. אם לא שפתה יום אחד סמוך ללידה, לא אתיא לידי זיבה ולא הויא יולדת בזוב {טז}: <b>דיה חדשה</b>. דיה אם נטהר את הקושי חודש אחד, דהיינו חודש תשיעי. אבל קשתה שלשה בתוך אחד עשר ימי זיבה בחודש שמיני ואפילו קשתה והולכת כל תשיעי, הרי זו יולדת בזוב מחמת שלשה ימים של שמיני: <b>אין קשוי יותר משתי שבתות</b>. שאם קשתה וראתה שלשה ימים קודם שתי שבתות והיתה מקשה והולכת כל השבתות אחרי כן, הרי זו יולדת בזוב מחמת שלשה ימים שהיו קודם השתי שבתות. והלכה כר' יוסי ור' שמעון:
<b style="color: gray;">תוי"ט</b>
{טו} <b>וחמשים</b>. השתא חמשים, ארבעים מבעיא. לא קשיא, כאן לבריאה (-מ') כאן לחולה (-נ'): {טז} <b>היינו</b> כשלידתה היתה בימי זיבה. אבל כי שלמו ימי זיבה ומטו ימי נדות וילדה, טמאה נדה. גמרא ורש''י: {יז} <b>משתי</b> שבתות. בגמרא ילפינן מקרא. ומיירי שהתחילה בימי זיבה. מ''מ:
<h3>פרק ד - משנה ו</h3>
הַמַּקְשָׁה בְּתוֹךְ שְׁמוֹנִים שֶׁל נְקֵבָה, כָּל דָּמִים שֶׁהִיא רוֹאָה, טְהוֹרִים, עַד שֶׁיֵּצֵא הַוָּלָד {יח}. וְרַבִּי אֱלִיעֶזֶר מְטַמֵּא. אָמְרוּ לוֹ לְרַבִּי אֱלִיעֶזֶר, וּמַה בִּמְקוֹם שֶׁהֶחְמִיר בְּדַם הַשֹּׁפִי, הֵקֵל בְּדַם הַקֹּשִׁי. מְקוֹם שֶׁהֵקֵל בְּדַם הַשֹּׁפִי, אֵינוֹ דִין {יט} שֶׁנָּקֵל בְּדַם הַקֹּשִׁי. אָמַר לָהֶן, דַּיּוֹ לַבָּא מִן הַדִּין לִהְיוֹת כַּנִּדּוֹן {כ}, מִמַּה הֵקֵל עָלֶיהָ, מִטֻּמְאַת זִיבָה, אֲבָל טְמֵאָה טֻמְאַת נִדָּה:
<b style="color: gray;">רע"ב</b> <b>המקשה בתוך שמונים של נקבה</b>. כגון ששמשה לאחר ארבעה עשר של ימי לידה ונתעברה והפילה בתוך שמונים: <b>כל דמים שהיא רואה טהורים</b>. דכל תוך מלאת הוי דם טהור: <b>ור' אליעזר מטמא</b>. נדה. דכיון דבקושי בא, לאו דם טוהר הוא אלא מחמת ולד שבמעיה, ומזיבה הוא דטהריה רחמנא לקשוי, ולא מנדה: <b>שהחמיר בדם השופי</b>. כגון שאר יולדת שרואה שלשה בשופי וילדה, הרי זו יולדת בזוב: <b>היקל בדם הקושי</b>. לטהרה מזיבה: <b>מקום שהיקל בדם השופי</b>. לטהרה מכל טומאה, כגון תוך מלאת: <b>אינו דין שנקל בדם הקושי</b>. לטהרו מכל טומאות ואפילו מנדה: <b>דיו לבא מן הדין</b>. כגון קושי של תוך מלאת שאתם למדים מקושי של עלמא, דיו להיות כנדון כקושי דעלמא, מה קושי דעלמא. טמא בנדה, אף קושי דתוך מלאת טמא בנדה:
<b style="color: gray;">תוי"ט</b>
{יח} <b>שיצא</b> כו'. יצא, טמאה לידה. רש''י: {יט} <b>ומה</b> כו'. ואם תאמר, בלא קל וחומר תיפוק ליה דקושי לא גרע משופי. ויש לומר, דר' אליעזר דריש וטהרה ממקור דמיה, מחמת עצמה ולא מחמת ולד, כדאיתא בגמרא, לכך צריך ק''ו. תוס'. ועתוי''ט: {כ} <b>דיו</b> כו'. ורבנן דרשי, תשב, ישיבה אחת לכולן. ועתוי''ט:
<h3>פרק ד - משנה ז</h3>
כָּל אַחַד עָשָׂר יוֹם בְּחֶזְקַת טָהֳרָה. יָשְׁבָה לָהּ וְלֹא בָדְקָה, שָׁגְגָה, נֶאֶנְסָה, הֵזִידָה וְלֹא בָדְקָה, טְהוֹרָה. הִגִּיעַ שְׁעַת וֶסְתָּהּ וְלֹא בָדְקָה, הֲרֵי זוֹ טְמֵאָה. רַבִּי מֵאִיר אוֹמֵר, אִם הָיְתָה בְמַחֲבֵא וְהִגִּיעַ שְׁעַת וֶסְתָּהּ, וְלֹא בָדְקָה, הֲרֵי זוֹ טְהוֹרָה, מִפְּנֵי שֶׁחֲרָדָה מְסַלֶּקֶת אֶת הַדָּמִים. אֲבָל יְמֵי הַזָּב וְהַזָּבָה וְשׁוֹמֶרֶת יוֹם כְּנֶגֶד יוֹם, הֲרֵי אֵלּוּ בְּחֶזְקַת טֻמְאָה:
<b style="color: gray;">רע"ב</b> <b>כל אחד עשר יום</b>. שאחר שבעת ימי נדה: <b>בחזקת טהרה</b>. ואינה צריכה לבדוק עצמה {כא}. דהלכה למשה מסיני שאין בין נדה לנדה פחות מאחד עשר יום: <b>ישבה לה ולא בדקה</b>. מתניתין חסורי מחסרא והכי קתני, בימי נדתה בעיא בדיקה. ישבה ולא בדקה, שגגה, נאנסה, הזידה ולא בדקה, טהורה: <b>הגיעה שעת וסתה ולא בדקה</b>. אף על פי שבדקה אחר כך ומצאה טהורה, הואיל ולא בדקה בשעת וסתה, טמאה {כב}, דאורח בזמנו בא: <b>במחבא</b>. מחמת לסטים או חיל שבא לעיר. ואין הלכה כר' מאיר: <b>אבל ימי הזב והזבה</b>. שבעת ימים נקיים שצריכים לספור: <b>ושומרת יום</b>. כגון הרואה יום אחד או שני ימים בימי זיבתה, אינה סופרת אלא יום אחד בנקיות, וטובלת לערב {כג} וטהורה לבעלה: <b>הרי אלו בחזקת טומאה</b>. כיון שנפתח מעינה וראתה היום, אע''ג דתוך אחד עשר היא, הויא למחר בחזקת טומאה:
<b style="color: gray;">תוי"ט</b>
{כא} <b>שחרית</b> וערבית. רש''י: {כב} <b>דוסתות</b> דאורייתא. ומיהו להלכה פסקינן דוסתות דרבנן. וכשמצאה טהורה, טהורה. ועתוי''ט: {כג} <b>לאו</b> דוקא. דמשתנץ החמה טובלת. אלא ברגיל והווה קאמרו:
<h2>פרק ה</h2>
<h3>פרק ה - משנה א</h3>
יוֹצֵא דֹפֶן, אֵין יוֹשְׁבִין עָלָיו יְמֵי טֻמְאָה וִימֵי טָהֳרָה, וְאֵין חַיָּבִין עָלָיו קָרְבָּן. רַבִּי שִׁמְעוֹן אוֹמֵר, הֲרֵי זֶה כַּיָּלוּד. כָּל הַנָּשִׁים מִטַּמְּאוֹת בְּבַיִת הַחִיצוֹן, שֶׁנֶּאֱמַר (ויקרא טו), דָּם יִהְיֶה זֹבָהּ בִּבְשָׂרָהּ. אֲבָל הַזָּב וּבַעַל קֶרִי, אֵינָן מִטַּמְּאִים, עַד שֶׁתֵּצֵא טֻמְאָתָן לַחוּץ:
<b style="color: gray;">רע"ב</b> <b>יוצא דופן</b>. אשה שפתחו [מעיה] ע''י סם והוציאו העובר לחוץ ונתרפאה: <b>אין יושבין עליו ימי טומאה</b>. שבעה לזכר ושבועיים לנקבה: <b>וימי טהרה</b>. ואין לה דם טוהר: <b>ואין חייבין עליו קרבן</b>. של יולדת. דכתיב (ויקרא י''ב) אשה כי תזריע וילדה, עד שתלד ממקום שמזרעת: <b>רבי שמעון אומר הרי זה כילוד</b>. שנאמר [שם] ואם נקבה תלד {א}, לרבות יוצא דופן. ואין הלכה כר' שמעון: <b>כל הנשים מיטמאות</b>. בנדה {ב} משיצא הדם מן המקור והגיע לבית החיצון, ואע''ג דהעמידוהו כותלי בית הרחם ולא פירש לחוץ. דכתיב [שפ ט''ו] דם יהיה זובה בבשרה, מלמד שמטמאה אע''פ שעדיין הוא בבשרה. ובית החיצון מקרי מקום שהאבר דש בו בשעת ביאה: <b>אינן מטמאין עד שתצא טומאתן לחוץ</b>. דכתיב בזב [שם] איש כי יהיה זב מבשרו, עד שתצא זובו מבשרו. ובבעל קרי כתיב (שם כב) אשר תצא ממנו שכבת זרע:
<b style="color: gray;">תוי"ט</b>
{א} <b>והוה</b> ליה למכתב ואם נקבה היא: {ב} <b>משמע</b> אבל בזיבה לא. ובסיפא לא תנן אלא הזב. ובגמרא ילפינן נמי זבה, מדאפקיה בלשון זיבה. ופולטת שכבת זרע, מיהיה יתירה:
<h3>פרק ה - משנה ב</h3>
הָיָה אוֹכֵל בַּתְּרוּמָה וְהִרְגִּישׁ שֶׁנִּזְדַּעְזְעוּ אֵבָרָיו, אוֹחֵז בָּאַמָּה וּבוֹלֵעַ אֶת הַתְּרוּמָה. וּמְטַמְּאִים בְּכָל שֶׁהוּא, אֲפִלּוּ כְעֵין הַחַרְדָּל וּבְפָחוֹת מִכֵּן:
<b style="color: gray;">רע"ב</b> <b>שנזדעזעו אבריו</b>. שנעקרה שכבת זרע מגופו: <b>אוחז באמה</b>. ואע''ג דכל האוחז באמה ומשתין כאילו מביא מבול לעולם, הכא כיון דנעקרה שכבת זרע שוב אינו חוזר ומתחמם לעקור עוד מיד באותה שעה: <b>ומטמאין</b>. זוב ושכבת זרע: <b>בכל שהן</b>. לאדם היוצא ממנו. אבל הנוגע, אינו טמא עד שיגע בכעדשה:
<b style="color: gray;">תוי"ט</b> <b>.אין</b> פירוש למשנה זו
<h3>פרק ה - משנה ג</h3>
תִּינוֹקֶת בַּת יוֹם אֶחָד, מִטַּמְּאָה בְּנִדָּה. בַּת עֲשָׂרָה יָמִים, מִטַמְּאָה בְּזִיבָה. תִּינוֹק בֶּן יוֹם אֶחָד, מִטַּמֵּא בִּזִיבָה, וּמִטַּמֵּא בִּנְגָעִים, וּמִטַּמֵּא בִּטְמֵא מֵת, וְזוֹקֵק לַיִּבּוּם, וּפוֹטֵר מִן הַיִּבּוּם, וּמַאֲכִיל בַּתְּרוּמָה, וּפוֹסֵל מִן הַתְּרוּמָה, וְנוֹחֵל, וּמַנְחִיל, וְהַהוֹרְגוֹ חַיָּב {ח}, וַהֲרֵי הוּא לְאָבִיו וּלְאִמּוֹ וּלְכָל קְרוֹבָיו כְּחָתָן שָׁלֵם {ט}:
<b style="color: gray;">רע"ב</b> <b>מיטמאה בנדה</b>. אם ראתה דם: <b>בת עשרה ימים מיטמאה בזיבה</b>. אם ראתה שלשה ימים רצופים לאחר שבעה. דכל דם שרואה בתוך שבעה דם נדה הוא, הילכך אי אפשר לה ליטמא בזיבה דהיינו להיות זבה גדולה, עד עשרה ימים: <b>תינוק בן יום אחד מיטמא בזיבה</b>. דכתיב (שם ט''ו) איש איש כי יהיה זב, לימד על תינוק בן יומו שמיטמא בזיבה: <b>ומיטמא בנגעים</b>. דגבי נגעים כתיב (שם י''ג) אדם כי יהיה בעור בשרו, ותינוק בן יומו אדם הוא, דאדם כל שהוא משמע: <b>ומיטמא בטמא מת</b>. דכתיב (במדבר י''ט) ועל הנפשות אשר היו שם, נפש כל שהוא {ג}: <b>וזוקק ליבום</b>. אם נולד יום אחד קודם מיתת אחיו. אבל נולד לאחר מיתת אחיו, אינו זוקק, דכתיב (דבריס כ''ח) כי ישבו אחים יחדיו, שהיתה להם ישיבה אחת בעולם {ד}: <b>ופוטר מן היבום</b>. אם נולד לאחר מיתת אביו וחיה שעה אחת ומת {ה}. אבל כל זמן שמעוברת, אינו מתירה לינשא: <b>ומאכיל בתרומה</b>. בת ישראל שניסת לכהן ומת, ונולד בן לאחר מיתתו, אוכלת בשבילו בו ביום שנולד, כדכתיב (ויקרא כ''ב) ויליד ביתו הם יאכלו בלחמו, ודרשינן יאכילו את אמם. אבל הניחה מעוברת, אינה אוכלת בשבילו עד שיוולד: <b>ופוסל מן התרומה</b>. כגון כהן שהיו לו שתי נשים, אחת גרושה שעבר ונשאה כשהיא גרושה, ואחת שאינה גרושה, ויש לו בנים משאינה גרושה, ועבדים שנפלו להן בירושה אוכלים בתרומה בשבילן, דכתיב [שם] וכהן כי יקנה נפש קנין כספו, ויש לו בן יום אחד מן הגרושה והוא חלל, ויש לו חלק בעבדים, ופוסל את כולן מן התרומה {ו}, דאין ברירה לדעת מי מהן מגיע לחלקו. ודוקא בן יום אחד דראוי לירושה. אבל כל זמן שלא נולד, אוכלים כולן, דאין זכיה לעובר {ז}: <b>ונוחל ומנחיל</b>. נוחל את האם. אם מתה אמו ביום שנולד, הרי הוא נוח, לה. וכשמת הוא, באין אחיו מאביו ויורשים הימנו נכסי אמו. אבל עובר שבמעיה, אם מתה מעוברת אינו נוחל את אמו להנחיל לאחיו מאביו, שהרי מת הוא קודם אמו, ואין הבן יורש את אמו בקבר להנחיל לאחיו מאביו: <b>וההורגו חייב</b>. דכתיב (ויקרא כ''ד) ואיש כי יכה כל נפש, מכל מקום: <b>כחתן שלם</b>. שחייבים להתאבל עליו. והני מילי, דקים להו בגויה שכלו לו חדשיו, אבל לא קים להו שכלו לו חדשיו, אין חייבין להתאבל עליו {י} עד שיהיה בן שלשים ואחד יום:
<b style="color: gray;">תוי"ט</b>
{ג} דבנגעים ובטומאת מת כתיב איש, איצטריך קרא בהו לרבויי. אבל לענין יבום ומאכיל בתרומה לא כתב איש, ולא איצטריך קרא אלא למעוטי עובר. תוס': {ד} <b>ומינה</b>, דבישיבה כל דהו ואפילו יום אחד סגי: {ה} <b>ובן</b> אין לו אמר רחמנא, והא אית ליה. גמרא: {ו} <b>דאין</b> לומר לענין פסול דאמו כמו ומאכיל, דמאי איריא יום אחד, אפילו עובר פוסל. גמרא: {ז} <b>וקשה</b>, לוקמי באשה אחת גרושה ויש לו בן אחד ממנה, וכשהוא בן יום אחד פוסל, אבל עובר לית ליה זכיה, ויאכלו העבדים משום הראוי ליורשו. ויש לומר, דאתי למימרא דאפילו בת כהן לכהן מעוברת אינו מאכיל לעבדים בתרומה. וכדעת הר''מ. ועתוי''ט: {ח} <b>חייב</b>. אבל עובר לא. ועתוי''ט: {ט} <b>כחתן</b> שלם. דלקטן הנימול קרינן חתן. וקמשמע לן דאע''ג דעדיין לא נכנס לברית, מתאבלין עליו. ומשום דנהגינן לימול לקטן שמת ולא נימול, קרי לחי הנימול לשמונה חתן שלם. נ''ל: {י} <b>משמע</b> דוקא דלענין אבילות, דלהך אחר המיקל. אבל לכל הנך דלעיל לא בעינן כלו לו חדשיו, דבסתמא אזלינן בהו בתר רובא. ומיהו יש לומר דלאו דוקא, והוא הדין לאינך, וכמו שכתב המגיד משנה לדעת הר''ם. וכן הוא דעת רש''י. ועתוי''ט:
<h3>פרק ה - משנה ד</h3>
בַּת שָׁלשׁ שָׁנִים וְיוֹם אֶחָד, מִתְקַדֶּשֶׁת בְּבִיאָה. וְאִם בָּא עָלֶיהָ יָבָם, קְנָאָהּ. וְחַיָּבִין עָלֶיהָ מִשּׁוּם אֵשֶׁת אִישׁ, וּמְטַמְּאָה אֶת בּוֹעֲלָהּ לְטַמֵּא מִשְּׁכָּב תַּחְתוֹן כָּעֶלְיוֹן. נִשֵּׂאת לְכֹהֵן, תֹּאכַל בַּתְּרוּמָה. בָּא עָלֶיהָ אֶחָד מִן הַפְּסוּלִים, פְּסָלָהּ מִן הַכְּהֻנָּה. בָּא עָלֶיהָ אֶחָד מִכָּל הָעֲרָיוֹת הָאֲמוּרוֹת בַּתּוֹרָה, מוּמָתִין עַל יָדָהּ, וְהִיא פְטוּרָה. פָּחוּת מִכֵּן, כְּנוֹתֵן אֶצְבַּע בֶּעָיִן:
<b style="color: gray;">רע"ב</b> <b>מתקדשת בביאה</b>. אם מסרה אביה לכך: ואם בא עליה יבם קנאה ; להיות אשתו לכל דבר, ויורשה ומיטמא לה וזכה בנכסי אחיו: <b>וחייבין עליה משום אשת איש</b>. אם קבל בה אביה קדושין מאחד, ובא עליה אחר, נהרג עליה {יא}, דביאתה ביאה: <b>ומטמאה את בועלה</b>. אם היא נדה. אבל פחות מכן, אע''פ שהיא מטמאה במגע, אינה מטמאה את בועלה משום בועל נדה לטומאת שבעה, אלא משום נוגע ולטומאת ערב: <b>תחתון</b>. של בועל נדה: <b>כעליונו</b>. של זב, שמטמא אוכלין ומשקין ולא אדם וכלים: <b>מן הפסולין</b>. כגון נכרי, ועבד, ונתין, ממזר, או חלל: <b>פסלה</b>. מתרומת אביה {יב}, אם היא בת כהן: <b>מכל העריות</b>. כגון אביה או חמיה {יג}: <b>והיא פטורה</b>. מפני שהיא קטנה ואינה בת עונשים: <b>כנותן אצבע בעין</b>. שדומע וחוזר לכמות שהיה, אף כאן חוזרת בתולה כמו שהיתה {יד}:
<b style="color: gray;">תוי"ט</b>
{יא} <b>ואע''ג</b> דמעריות דסיפא שמעינן לה, איצטריך, דהוי מוקמינן סיפא דוקא בעריות ולא בבהמה. אבל השתא דתני אשת איש והוא הדין לכל העריות, על כרחך סיפא לבהמה אתיא. תוס'. והוא הדין דהוה מצי לאסבורי בקידושי ביאה, אלא משום דקידושי כםף תני ליה בתחלה בריש קידושין. ועתור''ט: {יב} <b>ומן</b> הכהונה. וכן ל. לויה וישראלית. רש''י: {יג} <b>נראה</b> לי דנקט הני, משום דשכיחא להו ועיניהם עליה: {יד} <b>כלומר</b>, בתוליה אזלי אלא שחוזרים. ונפקא מינה לדם שתראה בביאה שבתוך שלש שנים, שהוא דם בתולים, לא דם נדה. מדלא תני פחות מכן ולא כלום. גמרא:
<h3>פרק ה - משנה ה</h3>
בֶּן תֵּשַׁע שָׁנִים וְיוֹם אֶחָד שֶׁבָּא עַל יְבִמְתּוֹ {טו}, קְנָאָהּ. וְאֵינוֹ נוֹתֵן גֵּט, עַד שֶׁיַּגְדִּיל. וּמִטַּמֵּא בְנִדָּה, לְטַמֵּא מִשְׁכָּב תַּחְתּוֹן כָּעֶלְיוֹן, וּפוֹסֵל, וְאֵינוֹ מַאֲכִיל בַּתְּרוּמָה, וּפוֹסֵל אֶת הַבְּהֵמָה מֵעַל גַּבֵּי הַמִּזְבֵּחַ, וְנִסְקֶלֶת עַל יָדוֹ. וְאִם בָּא עַל אַחַת מִכָּל הָעֲרָיוֹת הָאֲמוּרוֹת בַּתּוֹרָה, מוּמָתִים עַל יָדוֹ, וְהוּא פָטוּר:
<b style="color: gray;">רע"ב</b> <b>שבא על יבמתו קנאה</b>. וזכה בנכסיו אחיו {טז}. ואע''פ שאין קנין לקטן, שאני הכא דמן שמיא אקנויה נהליה: <b>ואינו נותן גט עד שיגדיל</b>. אם בא לגרשה. דקידושי אחיו קדושין גמורים, וגירושין של זה אינן גירושין גמורין. ודוקא כשבא עליה לאחר שהגדיל, די לה בגט. אבל אם לא בא עליה לאחר שהגדיל, צריכה גט וחליצה: <b>ומטמא בנדה</b>. אם בא עליה בנדתה. דביאתו ביאה לכל דבר: <b>ופוסל</b>. כגון נכרי ועבד או חלל {יז} בן תשע שנים שבא על הכהנת, פסלה מתרומת אביה: <b>ואינו מאכיל</b>. אם הוא כהן ונשא ישראלית, אינו מאכילה בתרומה, לפי שאין קנינו קנין גמור. ואפילו הוא יבם דקנייה בהך ביאה כדאמרן, אפילו הכי אינו מאכילה בתרומה: <b>ופוסל את הבהמה</b>. אם רבעה על פי עד אחד {יח}: <b>ונסקלת על ידו</b>. אם יש שני עדים:
<b style="color: gray;">תוי"ט</b>
{טו} <b>שבא</b> כו'. אבל נישואין לית ליה: {טז} <b>ונראה</b> לי, דלענין ירושתה וכל שכן ליטמא לה, לא קנאה, דאין ביאתו אלא כמאמר בגדול ואין נראה כן דעת הרמב''ן. ויש לפרש דהר''ב נמי סמך אדלעיל. ועתוי''ט: {יז} <b>אבל</b> בבן תשע ישראל שבא על בת כהן, ליכא למימר דפוסל מן התרומה. דאי משום ביאת זנות, לא פסלה זנות דכשר מן התרומה. ואי משום קדושין, קטן שקידש אין קדושיו קדושין. רש''י: {יח} <b>או</b> על פי הבעלים. אבל סקילה לא, דמודה בקנס פטור. רש''י:
<h3>פרק ה - משנה ו</h3>
בַּת אַחַת עֶשְׂרֵה שָׁנָה וְיוֹם אֶחָד, נְדָרֶיהָ נִבְדָּקִין. בַּת שְׁתֵּים עֶשְׂרֵה שָׁנָה וְיוֹם אֶחָד, נְדָרֶיהָ קַיָּמִין. וּבוֹדְקִין כָּל שְׁתֵּים עֶשְׂרֵה {יט}. בֶּן שְׁתֵּים עֶשְׂרֵה שָׁנָה וְיוֹם אֶחָד {כ}, נְדָרָיו נִבְדָּקִים. בֶּן שְׁלשׁ עֶשְׂרֵה שָׁנָה וְיוֹם אֶחָד, נְדָרָיו קַיָּמִין. וּבוֹדְקִין כָּל שְׁלשׁ עֶשְׂרֵה. קֹדֶם לַזְּמַן הַזֶּה, אַף עַל פִּי שֶׁאָמְרוּ יוֹדְעִין אָנוּ לְשֵׁם מִי נָדַרְנוּ, לְשֵׁם מִי הִקְדַּשְׁנוּ, אֵין נִדְרֵיהֶם נֶדֶר וְאֵין הֶקְדֵּשָׁן הֶקְדֵּשׁ. לְאַחַר הַזְּמַן הַזֶּה, אַף עַל פִּי שֶׁאָמְרוּ אֵין אָנוּ יוֹדְעִין {כב} לְשֵׁם מִי נָדַרְנוּ, לְשֵׁם מִי הִקְדַּשְׁנוּ, נִדְרָן נֶדֶר וְהֶקְדֵּשָׁן הֶקְדֵּשׁ:
<b style="color: gray;">רע"ב</b> <b>נדריה נבדקים</b>. אם ידעה לשם מי נדרה, לשם מי הקדישה, נדרה נדר: <b>נדריה קיימין</b>. והוא שהביאה שתי שערות. וכן בן שלש עשרה שנה ויום אחד נדריו קיימים, דוקא כשהביא שתי שערות: <b>ובודקין כל שתים עשרה</b>. מהו דתימא הואיל ואמר מר שלשים יום בשנה חשובים שנה, היכא דבדקנוה שלשים יום קמאי דשתים עשרה ולא ידעה לפרש לשם מי נדרה, תו לא נבדוק, ולחזקה כקטנה, קמשמע לן: <b>קודם לזמן הזה</b>. קודם ראש השנה {כא} של שתים עשרה לתינוקת ושל שלש עשרה לתינוק: <b>אין נדריהן נדר</b>. דקטנים הן:
<b style="color: gray;">תוי"ט</b>
{יט} <b>כל</b> י''ב. גמרא, בת י''א כו' נבדקים למה לי. סלקא דעתך אמינא היכי דחריפא טובא מיבדקא בי''א, קמ''ל: {כ} <b>י''ב</b>. והא דנקבה קודמת, כתב הר''מ, להיות חייהן קצרים מחיי האיש ברוב, ובגמרא, ויבן את הצלע מלמד שנתן בינה באשה יותר מבאיש: {כא} <b>ר''ל</b> ראש שנת י''ב דידהו: {כב} <b>אין</b> כו'. ולא מחזקינן להו בשוטה, דשוטה אינו אלא המקרע כסותו כו', ואלו סופן לבוא לכלל דעת. רש''י:
<h3>פרק ה - משנה ז</h3>
מָשָׁל מָשְׁלוּ חֲכָמִים בָּאִשָּׁה, פַּגָּה, בֹּחַל, וָצֶמֶל. פַּגָּה, עוֹדָהּ תִינוֹקֶת. בֹּחַל, אֵלּוּ יְמֵי נְעוּרֶיהָ. בָּזוֹ וּבָזוֹ, אָבִיהָ זַכַּאי בִּמְצִיאָתָה וּבְמַעֲשֵׂה יָדֶיהָ וּבַהֲפָרַת נְדָרֶיהָ. צֶמֶל, כֵּיוָן שֶׁבָּגְרָה, שׁוּב אֵין לְאָבִיהָ רְשׁוּת בָּהּ:
<b style="color: gray;">רע"ב</b> <b>פגה</b>. סמדר. כמו התאנה חנטה פגיה (שיר ב'). כך התינוקת שאין לה סימן לא בדדין ולא בשערות: <b>בוחל</b>. הפרי הקרוב להתבשל. ולשון חכמים הוא, התאנים משיבחילו חייבים במעשר. כך כשיש לה סימן דדין קצת, בידוע שהביאה שתי שערות ונערה היא: <b>צמל</b>. לשון נוטריקון יצתה מלאה. שיש לה סימן מובהק בדדיה והיא בוגרת: <b>בזו ובזו</b>. אפילו כשהיא נערה, אביה זכאי בכל. דכתיב (במדבר ל') בנעוריה בית אביה, כל שבח נעוריה לאביה:
<b style="color: gray;">תוי"ט</b> <b>.אין</b> פירוש למשנה זו
<h3>פרק ה - משנה ח</h3>
אֵיזֶהוּ סִימָנֶיהָ, רַבִּי יוֹסֵי הַגְּלִילִי אוֹמֵר, מִשֶּׁיַּעֲלֶה הַקֶּמֶט תַּחַת הַדַּד. רַבִּי עֲקִיבָא אוֹמֵר, מִשֶּׁיַּטּוּ הַדַּדִּים. בֶּן עַזַּאי אוֹמֵר, מִשֶּׁיַּשְׁחִיר הַפִּטּוֹמֶת. רַבִּי יוֹסֵי אוֹמֵר. כְּדֵי שֶׁיְּהֵא נוֹתֵן יָדוֹ עַל הָעֹקֶץ וְהוּא שׁוֹקֵעַ וְשׁוֹהֶא לַחֲזוֹר:
<b style="color: gray;">רע"ב</b> <b>איזו היא סימניה</b>. אצמל קאי: <b>קמט</b>. שגדלו דדיה עד שכפולים מעט על החזה ויראה כקמט: <b>משיטו הדדין</b>. גדולים יותר מקמט: <b>הפיטומת</b>. ראש הדד. כמו ניטלה פטמתו [סוכה פרק ג' משנה ו']: <b>על העוקץ</b>. חודו של דד שתינוק יונק. ופיטומת היינו סביבות העוקץ. וכל הסימנים הללו כשנראו באשה הרי היא בוגרת, למר כדאית ליה ולמר כדאית ליה, ושוב אין לאביה רשות בה. והלכה כדברי כולם להחמיר. הלכך אם נראה בה אחד מן הסימנים הללו, דיינינן בה דין בוגרת לחומרא. אבל לא לקולא {כג}, שאם קידשה את עצמה, צריכה גט שמא בוגרת היא. ואם אביה קידשה, צריכה נמי גט, דשמא עדיין נערה היא, עד שיהיו בה כל הסימנים הללו כולם, ואז תיחשב בוגרת בין לקולא בין לחומרא:
<b style="color: gray;">תוי"ט</b>
{כג} וכן אין אביה מיפר נדריה, ולא תנשא לכהן גדול. הר''מ. ועתוי''ט:
<h3>פרק ה - משנה ט</h3>
בַּת עֶשְׂרִים שָׁנָה {כד} שֶׁלֹּא הֵבִיאָה שְׁתֵי שְׂעָרוֹת, תָּבִיא רְאָיָה שֶׁהִיא בַת עֶשְׂרִים שָׁנָה, וְהִיא אַיְלוֹנִית, לֹא חוֹלֶצֶת וְלֹא מִתְיַבֶּמֶת. בֶּן עֶשְׂרִים שָׁנָה שֶׁלֹּא הֵבִיא שְׁתֵּי שְׂעָרוֹת, יָבִיא {כה} רְאָיָה שֶׁהוּא בֶן עֶשְׂרִים שָׁנָה, וְהוּא סָרִיס, לֹא חוֹלֵץ וְלֹא מְיַבֵּם, אֵלּוּ דִּבְרֵי בֵית הִלֵּל. בֵּית שַׁמַּאי אוֹמְרִים, זֶה וָזֶה בְּנֵי שְׁמוֹנֶה עֶשְׂרֵה. רַבִּי אֱלִיעֶזֶר אוֹמֵר, הַזָּכָר כְּדִבְרֵי בֵית הִלֵּל {כו}, וְהַנְּקֵבָה כְּדִבֶרֵי בֵּית שַׁמַּאי, שֶׁהָאִשָּׁה מְמַהֶרֶת לָבוֹא לִפְנֵי הָאִישׁ:
<b style="color: gray;">רע"ב</b> <b>והיא אילונית</b>. כלומר וצריך שייראו בה נמי סימני אילונית. שאם לא נראו בה סימני אילונית, אע''פ שהיא בת עשרים ולא הביאה שתי שערות, עדיין קטנה היא, עד שתהיה בת שלשים וחמש שנה ויום אחד. ואם לא הביאה שתי שערות אז, אע''פ שלא נראו בה סימני אילונית, הרי זו אילונית. וסימני אילונית פירשנו [ריש] פרק קמא דיבמות: <b>לא חולצת ולא מתיבמת</b>. ומותרת לינשא לשוק. דרחמנא פטרה, דכתיב (דברים כ''ה) והיה הבכור אשר תלד, פרט לאילונית, שאינה יולדת: <b>והוא סריס</b>. כלומר שנראו בו סימני סריס. דאי לא נראו בו סימני סריס, עדיין הוא קטן, עד שיהיה בן שלשים וחמש שנה ויום אחד, דאז אפילו לא נראו בו סימני סריס, בידוע שהוא סריס, כיון שלא הביא שתי שערות. וסריס לאו בר חליצה [ויבום] הוא, דכתיב [שם] להקים לאחיו שם בישראל, והאי לאו בר הכי הוא: <b>ר' אליעזר אומר הזכר כדברי בית הלל</b>. בן עשרים, אם נראו בו סימני סריס, הרי זה סריס: <b>והנקבה</b>. בת שמונה עשרה, אם נראו בה סימני אילונית, הרי זו אילונית כדברי בית שמאי. ואין הלכה כרבי אליעזר:
<b style="color: gray;">תוי"ט</b>
{כד} <b>עשרים</b> שנה. מדלא תני ויום אחד, דייקינן גמרא דשלשים יום דשנת עשרים הרי היא כשנת עשרים לכל דבריה. ועתוי''ט: {כה} <b>יביא</b>. הכי גרסינן, יביאו כו'. ורצוה לומר קרובי האשה אם רוצים שתצא לשוק בלא חליצה. ועתוי''ט: {כו} <b>ר'</b> אליעזר אומר כו'. ובפרק ח' דיבמות תנן, ר' אליעזר אומר סריס חמה חולץ. איכא דאמר חזר בו מהך דנדה, ואיכא דאמר כי תנן הך דנדה לעונשים. גמרא:
<h2>פרק ו</h2>
<h3>פרק ו - משנה א</h3>
בָּא סִימָן הַתַּחְתּוֹן עַד שֶׁלֹּא בָא הָעֶלְיוֹן, אוֹ חוֹלֶצֶת אוֹ מִתְיַּבֶּמֶת. בָּא הָעֶלְיוֹן עַד שֶׁלֹּא בָא הַתַּחְתּוֹן, אַף עַל פִּי שֶׁאִי אֶפְשָׁר, רַבִּי מֵאִיר אוֹמֵר, לֹא חוֹלֶצֶת וְלֹא מִתְיַבֶּמֶת. וַחֲכָמִים אוֹמְרִים, אוֹ חוֹלֶצֶת אוֹ מִתְיַבֶּמֶת, מִפְּנֵי שֶׁאָמְרוּ, אֶפְשָׁר לַתַּחְתּוֹן לָבוֹא עַד שֶׁלֹּא בָא הָעֶלְיוֹן, אֲבָל אִי אֶפְשָׁר לָעֶלְיוֹן לָבוֹא עַד שֶׁלֹא בָא הַתַּחְתּוֹן:
<b style="color: gray;">רע"ב</b> <b>בא סימן התחתון</b>. שתי שערות שהוא סימן נערות: <b>עד שלא בא העליון</b>. סימן של דדין, והוא בוחל: <b>או חולצת או מתיבמת</b>. משום דגדולה היא. שהשערות סימן מובהק, ועלייהו סמכינן: <b>אע''פ שאי אפשר לרבנן לבוא סימן העליון בלא התחתון</b>. ומכי אתא סימן העליון, אע''ג דבדקו ולא אשכחו תחתון, מימר אמרינן סימן התחתון ודאי אתא אלא שנשר, מכל מקום לר' מאיר לא חולצת ולא מתיבמת. דר' מאיר סבירא ליה אפשר לבוא סימן עליון בלא תחתון, ואנן אתחתון סמכינן {א}, הלכך עדיין קטנה היא ולא חולצת ולא מתיבמת. ור''מ לטעמיה דאמר קטן וקטנה לא חולצין ולא מתיבמין. קטן, שמא ימצא סריס. וקטנה, שמא תמצא אילונית: <b>או חולצת או מתיבמת</b>. ואפילו היא קטנה מתיבמת לרבנן, דלא חיישי למיעוטא שמא תמצא אילונית, דרוב נשים אינן אילוניות. מיהו לחליצה בעינן שתהא גדולה אפילו לרבנן, דאיש כתיב בפרשה [דברים כ''ה], ומקשינן אשה לאיש. והלכה כחכמים: <b>מפני שאמרו אפשר לתחתון לבוא וכו'</b>. אע''ג דתנא ליה ברישא הדר תניא זימנא אחריתי, משום דבעי למסמך ליה כיוצא בו וכו' דדמי ליה:
<b style="color: gray;">תוי"ט</b>
{א} <b>וא''ת</b> לר''מ למה הוזכר העליון, כיון דלא סמכינן עליה. ויש לומר, דאיצטריך לענין עונשין וקידושין ומילי טובא, דרוב פעמים תחתון אתי ברישא כדאמרינן בגמרא. ואם כן אי חזינא עליון מסתמא כבר בא תחתון וגדולה היא וצריכה גט לקידושיה, וגם אסור באחותה:
<h3>פרק ו - משנה ב</h3>
כַּיּוֹצֵא בוֹ, כָּל כְּלִי חֶרֶס שֶׁהוּא מַכְנִיס, מוֹצִיא. וְיֵשׁ שֶׁמּוֹצִיא וְאֵינוֹ מַכְנִיס. כָּל אֵבֶר שֶׁיֶּשׁ בּוֹ צִפֹּרֶן, יֶשׁ בּוֹ עֶצֶם, וְיֵשׁ שֶׁיֶּשׁ בּוֹ עֶצֶם וְאֵין בּוֹ צִפֹּרֶן:
<b style="color: gray;">רע"ב</b> <b>כל כלי חרס שהוא מכניס משקה</b>. כשמניחו על המים, יש בו נקב גדול שהמים נכנסים לתוכו, כל שכן שאם נותן המים לתוכו יוצא המשקה לחוץ אבל יש נקב קטן שמוציא ואינו מכניס. ונפקא מינה להא דקיימא לן דכלי חרס שלם שניקב, אינו פסול לקדש בו מי חטאת, דהיינו לתת בתוכו מים של אפר פרה {ב}, עד שינקב נקב גדול בכונס משקה. אבל ניקב נקב קטן כמוציא משקה, לא נפיק מתורת כלי ולא מפסיל בהכי. ולעולם אין נקב קטן במוציא משקה מוציא מתורת כלי אלא הגסטרא בלבד, דהיינו שבר כלי שיחדו למלאות בו מים ולהשתמש בו, אם ניקב במוציא משקה, בטל מתורת כלי, שאין אומרים הבא גסטרא אחרת ונשים תחת גסטרא זו לקבל המשקה היוצא. אבל כלי שלם שניקב במוציא משקה, לא בטל מכלום, לפי שאדם חס עליו ואינו שוברו, ומשתמש בו, ומביא שבר כלי ומניח תחתיו לקבל המשקה היוצא ממנו. ומעתה הכי פירושא דמתניתין, כל כלי חרס הפסול למי חטאת פסול לגסטרא, ויש פסול לגסטרא וכשר למי חטאת: <b>כל אבר שיש בו צפורן</b>. כגון אצבע יתירה שבאצבעות היד, אם יש בה צפורן, חשובה אבר, ומטמא במגע ובמשא ובאוהל, כאבר שיש בו עצם שמטמא באוהל ואפילו אי ליכא כזית בשר, דקיי''ל האברים אין להם שיעור: <b>ויש שיש בו עצם</b>. ולא חשובה אבר אם יותרת היא, כיון שאין בו צפורן, ומטמאה במגע ובמשא, ואינה מטמאה באוהל כל זמן שאין בה כזית בשר. ואי לאו יתרת היא, ודאי מטמאה באוהל משום אבר, אע''ג דאין בה צפורן ואע''ג דליכא כזית בשר:
<b style="color: gray;">תוי"ט</b>
{ב} <b>והוה</b> מצי נמי לאוקמא לענין טהרת טומאה. דכלי העשוי למשקה שיעורו בכונס משקה. אלא דניחא ליה לאוקמא בעשוי אף לאוכלים, דהא כל כלי חרס תנן:
<h3>פרק ו - משנה ג</h3>
כָּל הַמִּטַּמֵּא מִדְרָס, מִטַּמֵּא טְמֵא מֵת. וְיֵשׁ שֶׁמִּטַּמֵּא טְמֵא מֵת וְאֵינוֹ מִטַּמֵּא מִדְרָס:
<b style="color: gray;">רע"ב</b> <b>כל המיטמא במדרס הזב, כל כלי הראוי להיות אב הטומאה</b> ! {ג} <b>במדרס הזב, כגון כלי המיוחד למשכב ומושב, ראוי להיות אב הטומאה אם נגע במת או נטמא באוהל המת</b>. ויש שהוא כלי גמור לקבל כל טומאות ונעשה אב הטומאה על ידי מת, ואינו נעשה אב הטומאה ע''י הזב במדרס, כגון אם כפה הזב סאה וישב עליה, או תרקב וישב עליה, אין אותו כלי טמא מדרס להיות נעשה אב הטומאה, אלא ראשון לטומאה במגעו של זב, דכתיב (ויקרא ט''ו) אשר ישב עליו הזב, מי שמיוחד לישיבה, יצא זה שאומרים לו עמוד ונעשה מלאכתנו. אבל אם נגע במת, נעשה אב הטומאה, שאין אומרים בטמא מת {ד} עמוד ונעשה מלאכתנו {ה}:
<b style="color: gray;">תוי"ט</b>
{ג} <b>וכן</b> לשון רש''י, שאין לך כלי הראוי למושב הזב שאין שם כלי עליו וראוי לקבל כל טומאות. והאי דנקט טמא מת, משום דומיא דמדרס הזב דאב הטומאה הוא. והכי קאמר, כל הראוי כו'. ועיין מה שכתב פרק כ''ד דכלים משנה ד': {ד} <b>משום</b> דבמת עצמו אין שייך לומר עמוד, נקט טמא מת. וטמא מת עושה לכלי אב הטומאה {ה} דכיון דעל ידי מת מתטמא בנגיעה להיות אב הטומאה, לא נפקא מינה בישיבה:
<h3>פרק ו - משנה ד</h3>
כָּל הָרָאוּי לָדוּן דִּינֵי נְפָשׁוֹת, רָאוּי לָדוּן דִּינֵי מָמוֹנוֹת. וְיֵשׁ שֶׁרָאוּי לָדוּן דִּינֵי מָמוֹנוֹת וְאֵינוֹ רָאוּי לָדוּן דִּינֵי נְפָשׁוֹת. כָּל הַכָּשֵׁר לָדוּן, כָּשֵׁר לְהָעִיד {ו}. וְיֵשׁ שֶׁכָּשֵׁר לְהָעִיד וְאֵינוֹ כָשֵׁר לָדוּן:
<b style="color: gray;">רע"ב</b> <b>כל הראוי לדון דיני נפשות</b>. כל שכן שראוי לדון דיני ממונות: <b>ויש שראוי לדון דיני ממונות</b>. כגון ממזר, דכשר לדיני ממונות, ופסול לדיני נפשות: <b>ויש שכשר להעיד ואינו כשר לדון</b>. כגון סומא באחת מעיניו {ז}. ומתניתין ר' מאיר היא דדריש קרא דכתיב (דברים כ''א) ועל פיהם יהיה כל ריב וכל נגע, מקיש ריב לנגע. מה נגע שלא בסומא דכתיב (ויקרא י''ג) לכל מראה עיני הכהן, אף ריב שלא בסומא. ואין הלכה כהאי סתמא, דחכמים פליגי עליה דר' מאיר ואמרי דכי היכי דאשכחן דגמר דין כשר בלילה אע''פ שאין רואים נגעים בלילה, הכי נמי סומא באחת מעיניו כשר לדון אע''פ שאינו כשר לראות נגעים:
<b style="color: gray;">תוי"ט</b>
{ו} <b>כל</b> כו'. ואשה פסולה להעיד, וא''כ פסולה לדון. וקשה מדבורה ששפטה את ישראל. ויש לומר דהכי קאמר, כל איש הכשר כו'. אי נמי, על פי הדיבור היתה דנה. או שהיתה מלמדת להם הדינים. תוס'. והר''ן תירץ, דקבלוה שאני: {ז} <b>אבל</b> בשתי עיניו. אפילו לעדות פסול, דכתיב או ראה. רש''י. ועתוי''ט:
<h3>פרק ו - משנה ה</h3>
כֹּל שֶׁחַיָּב בַּמַּעַשְׂרוֹת, מִטַּמֵּא טֻמְאַת אֳכָלִים. וְיֵשׁ שֶׁמִּטַּמֵּא טֻמְאַת אֳכָלִין וְאֵינוֹ חַיָּב בַּמַּעַשְׂרוֹת:
<b style="color: gray;">רע"ב</b> <b>כל שחייב במעשרות מיטמא טומאת אוכלים</b>. דאין לך דבר חייב במעשר שאינו אוכל: <b>ויש שמיטמא טומאת אוכלים ואינו חייב במעשרות</b>. כגון בשר {ח} ודגים וביצים, שאינן גידולי קרקע {ט}:
<b style="color: gray;">תוי"ט</b>
{ח} <b>ואף</b> דבהמה חייב במעשר, מכל מקום מעשרו אינו טובלו. והכא במעשר דטביל איירי. ועתוי''ט: {ט} <b>הר''מ</b>. וקשה, דבריש מעשרות אדתנן וגידוליו מן הארץ, קאמר, יצאו כמהין ופטריות וכן סטיס וקוצה. ועוד קשה, דבפרק קמא דמעשר שני פירש, דבקר וצאן בכל, ל גידולי קרקע נינהו, וכן הוא בגמרא. ועוד, דמצינו נמי פגים ובוסר וכפניות דהוו אוכלים ופטורים ממעשר. לכן נראה לי, דהא דנקטינן בגמרא בשר ודגים וביצים, לאשמעינן דאע''פ שהם אוכלים חשובים, פטורים ממעשר. והטעם, לפי שאינן דומים כלל לדגן תירוש ויצהר. וכן רש''י לא פירש שום טעם:
<h3>פרק ו - משנה ו</h3>
כֹּל שֶׁחַיָּב בַּפֵּאָה, חַיָּב בַּמַּעַשְׂרוֹת. וְיֵשׁ שֶׁחַיָּב בַּמַּעַשְׂרוֹת וְאֵינוֹ חַיָּב בַּפֵּאָה:
<b style="color: gray;">רע"ב</b> <b>כל שחייב בפאה חייב במעשרות</b>. דגבי פאה תנן, כלל אמרו בפאה, כל שהוא אוכל ונשמר וגידולו מן הארץ ומכניסו לקיום ולקיטתו כאחת, חייב בפאה. ואילו גבי מעשר תנן, כל שהוא אוכל ונשמר וגידולו מן הארץ חייב במעשר. ומכניסו לקיום ולקיטתו כאחת לא קתני. נמצא ירק שאין מכניסו לקיום, ותאנה וכיוצא בהם שאין לקיטתם כאחת, חייבין במעשרות ופטורים מן הפאה:
<b style="color: gray;">תוי"ט</b> <b>.אין</b> פירוש למשנה זו
<h3>פרק ו - משנה ז</h3>
כֹּל שֶׁחַיָּב בְּרֵאשִׁית הַגֵּז, חַיָּב בַּמַּתָּנוֹת. וְיֵשׁ שֶׁחַיָּב בַּמַּתָּנוֹת וְאֵינוֹ חַיָּב בְּרֵאשִׁית הַגֵּז:
<b style="color: gray;">רע"ב</b> <b>כל שחייב בראשית הגז</b>. רחלים ואילים בלבד: חייב במתנות הזרוע והלחיים והקיבה: <b>ויש שחייב במתנות</b>. שחיוב המתנות לשור ועזים וכבשים:
<b style="color: gray;">תוי"ט</b> .אין פירוש למשנה זו
<h3>פרק ו - משנה ח</h3>
כֹּל שֶׁיֶּשׁ לוֹ בִּעוּר, יֶשׁ לוֹ שְׁבִיעִית. וְיֵשׁ שֶׁיֶּשׁ לוֹ שְׁבִיעִית וְאֵין לוֹ בִּעוּר:
<b style="color: gray;">רע"ב</b> <b>ויש שיש לו שביעית ואין לו ביעור</b>. כגון הדברים ששרשם נשאר בקרקע בין בימות החמה בין בימות הגשמים, כמו הלוף שוטה והדנדנה, שקורים בערבי נענ''ע, ובלע''ז מינט''א, דכיון שאין כלין לעולם מן השדה, אין חייב לבערם מן הבית, דכתיב (ויקרא כ''ה) ולבהמתך ולחיה אשר בארצך, כל זמן שחיה אוכלת בשדה, האכל לבהמתך מן הבית, כלה לחיה מן השדה כלה לבהמתך מן הבית, וכל הנך דלא כלו לחיה מן השדה, אין צריך לבערם מן הבית {י}:
<b style="color: gray;">תוי"ט</b>
{י} אבל שביעית יש להם, לענין שחייב להפקיר, ואסור לעשותן סחורה ומלוגמא ואפקטוזין. רש''י:
<h3>פרק ו - משנה ט</h3>
כֹּל שֶׁיֶּשׁ לוֹ קַשְׂקֶשֶׂת, יֶשׁ לוֹ סְנַפִּיר {יא}. וְיֵשׁ שֶׁיֶּשׁ לוֹ סְנַפִּיר וְאֵין לוֹ קַשְׂקֶשֶׂת. כֹּל שֶׁיֶּשׁ לוֹ קַרְנַיִם, יֶשׁ לוֹ טְלָפַיִם. וְיֵשׁ שֶׁיֶּשׁ לוֹ טְלָפַיִם וְאֵין לוֹ קַרְנָיִם:
<b style="color: gray;">רע"ב</b> <b>קשקשת</b>. מלבוש של דג, הקבוע בו: <b>סנפיר</b>. כנפים שפורח בהן. וכל שיש לו קשקשת בידוע שיש לו סנפיר ואין צריך לבדוק אחריו עוד, שדג טהור הוא: <b>ויש שיש לו סנפיר</b>. והוא דג טמא, שאין לו קשקשת: <b>יש לו טלפים</b>. פרסותיו סדוקות. שאין קרנים אלא לבהמה ולחיה טהורה: <b>ואין לו קרנים</b>. כגון חזיר {יב}, שפרסותיו סדוקות, ואין לו קרנים:
<b style="color: gray;">תוי"ט</b>
{יא} <b>כל</b> כו'. והא דכתב רחמנא סנפיר, משום יגדיל תורה ויאדיר. ועתוי''ט: {יב} <b>ואע''ג</b> דלא נפקא מינה, דבלאו הכי טמא לפי שאינו מעלה גרה. יש לומר דכולי גווני נקט דיש לו ויש לו ויש שיש לו כו':
<h3>פרק ו - משנה י</h3>
כָּל הַטָּעוּן בְּרָכָה לְאַחֲרָיו, טָעוּן בְּרָכָה לְפָנָיו. וְיֵשׁ טָעוּן בְּרָכָה לְפָנָיו וְאֵין טָעוּן בְּרָכָה לְאַחֲרָיו:
<b style="color: gray;">רע"ב</b> <b>ויש טעון ברכה לפניו ואין טעון ברכה לאחריו</b>. כגון ציצית, ותפילין, ומזוזה, שופר, סוכה, ולולב {יג}, שמברכין עליהן עובר לעשייתן, ואין טעונין ברכה לאחריהן:
<b style="color: gray;">תוי"ט</b>
{יג} <b>לשון</b> הר''מ, שהמצות כולן כו' כמו הציצית כו', ונטילת ידים. לפני הניגוב הוא דמברכין, והוי נמי לפניו. וטבילה נמי דינה לפניה, אלא דחיישינן דלמא משום בעתותא דמיא מימנע ולא טביל, ואחר שהוא יורד, אז הוא ערום ואסור לברך משום דלבו רואה את הערוה. תוס'. ועתוי''ט:
<h3>פרק ו - משנה יא</h3>
תִּינוֹקֶת שֶׁהֵבִיאָה שְׁתֵּי שְׂעָרוֹת, אוֹ חוֹלֶצֶת אוֹ מִתְיַבֶּמֶת, וְחַיֶּבֶת בְּכָל מִצְוֹת הָאֲמוּרוֹת בַּתּוֹרָה. וְכֵן תִּינוֹק שֶׁהֵבִיא שְׁתֵּי שְׂעָרוֹת, חַיָּב בְּכָל מִצְוֹת הָאֲמוּרוֹת בַּתּוֹרָה. וְרָאוּי לִהְיוֹת בֵּן סוֹרֵר וּמוֹרֶה, מִשֶּׁיָּבִיא שְׁתֵּי שְׂעָרוֹת עַד שֶׁיַּקִּיף זָקָן, הַתַּחְתּוֹן וְלֹא הָעֶלְיוֹן, אֶלָּא שֶׁדִּבְּרוּ חֲכָמִים בְּלָשׁוֹן נְקִיָּה. תִּינוֹקֶת שֶׁהֵבִיאָה שְׁתֵּי שְׂעָרוֹת, אֵינָהּ יְכוֹלָה לְמָאֵן. רַבִּי יְהוּדָה אוֹמֵר, עַד שֶׁיִּרְבֶּה הַשָּׁחוֹר:
<b style="color: gray;">רע"ב</b> <b>תינוקת שהביאה שתי שערות</b>. לאחר שתים עשרה שנה ויום אחד: <b>וחולצת או מתיבמת</b>. אע''ג דתנא חייבת בכל מצות האמורות בתורה, איצטריך למתני חולצת או מתיבמת, דמהו דתימא איש כתיב בפרשה (דברים כ''ה), ואם לא יחפוץ האיש, הלכך קטן לא חליץ. אבל אשה דלא כתיב בפרשה אלא יבמתו, בין גדולה בין קטנה חולצת או מתיבמת, קמ''ל דאי אייתיאת שתי שערות, אין. אי לא, לא. מאי טעמא, דמקשינן אשה לאיש: <b>וכן התינוק שהביא שתי שערות</b>. לאחר שלש עשרה שנה ויום אחד. וקמי שתים עשרה לנקבה ושלש עשרה לזכר, אינו סימן אלא שומא: וראוי להיות בן סורר ומורה משיביא שתי שערות עד שיקיף זקן התחתון. אבל קודם שיביא שתי שערות עונשים הוא. ולאחר שהקיף זקן התחתון, ראוי להוליד {יד}, ורחמנא אמר בן ולא הראוי להיות אב: <b>התחתון ולא העליון</b>. כלומר, באיזו הקפת זקן אמרו, בתחתון של מטה, ולא בעליון: <b>עד שירבה השחור</b>. שישחיר אותו מקום שערות הרבה {טו}. ופסק הלכה, שהבת ממאנת עד שתהא בת שתים עשרה שנה ויום אחד. ולאחר זמן זה, אם הביאה סימנים, אינה יכולה למאן. ואם לא הביאה סימנים, ממאנת והולכת ואפילו עד שתהא בת עשרים שנה ויראו בה סימני אילונית {טז}. והני מילי, כשלא בא עליה לאחר שהיו לה שתים עשרה שנה ויום אחד. אבל אם בא עליה לאחר זמן זה, שוב אינה יכולה למאן. ואע''פ שלא נראו בה סימנים, חיישינן שמא הביאה שתי שערות {יז} ונשרו:
<b style="color: gray;">תוי"ט</b>
{יד} <b>לא</b> דק, דראוי להוליד הוא משיביא שתי שערות. וגם מה שתלה דרשה דבן ולא אב בהקפת זקן, לא דק, דהך דרשה לאתויי אף קודם שהקיף מכי מלו ג' חדשים משהביא שתי שערות, שאז ניכר ההריון וראוי להקרא בשם אב. וכן נמי הקיף אע''ג דלא מלו ג' חדשים. ועתוי''ט: {טו} <b>רש''י</b>. ובגמרא, לא שירבה ממש, אלא כדי שיהיו ב' שערות שוכבות, ונראות כמו שירבה כו'. ועתוי''ט: {טז} <b>ואם</b> לא נראו בה סימני אילונית, עד שתהא בת ל''ה שנים ויום אחד. וכן פסק הר''מ בחיבורו: {יז} <b>קודם</b> שבעל. דודאי בעל לשם קידושין. והוי ספיקא דאורייתא. טור:
<h3>פרק ו - משנה יב</h3>
שְׁתֵּי שְׂעָרוֹת הָאֲמוּרוֹת בַּפָּרָה, וּבַנְּגָעִים, וְהָאֲמוּרוֹת בְּכָל מָקוֹם כְּדֵי לָכוֹף רֹאשָׁן לְעִקָּרָן, דִּבְרֵי רַבִּי יִשְׁמָעֵאל. רַבִּי אֶלְעָזָר אוֹמֵר, כְּדֵי לִקְרוֹץ בַּצִּפֹּרֶן. רַבִּי עֲקִיבָא אוֹמֵר, כְּדֵי שֶׁיְּהוּ נִטָלוֹת בַּזּוּג:
<b style="color: gray;">רע"ב</b> <b>שתי שערות האמורות בפרה</b>. דקי''ל (פרה פרק ב') שתי שערות שחורות פוסלות בה: <b>ובנגעים</b>. שער לבן, קיי''ל בתורת כהנים מיעוט שער שתים: <b>והאמורות בכל מקום</b>. בתינוק ובתינוקת: <b>לקרוץ</b>. לאחוז מעט: <b>שיהו ניטלות בזוג</b>. של מספרים, והוי שיעורא רבא {יח}. והלכה כדברי כולן להחמיר, ומשנקרצת בצפורן דהוי שיעורא זוטא מכולהו, לא ממאנת שמא גדולה היא. ולענין חליצה, אינה חולצת, עד דאיכא שיעורא רבא דכולהו:
<b style="color: gray;">תוי"ט</b>
{יח} <b>רוצה</b> לומר גדול משיקרוץ בצפורן. אבל רבא דכולהו הוא לכוף ראשן לעיקרן. אבל בפרק ד' דנגעים משנה ד' מוכח מלשון הר''ב כשינטל בזוג הוא שיעור זוטא דכולהו. וכן כתב הר''מ. ועתוי''ט:
<h3>פרק ו - משנה יג</h3>
הָרוֹאָה כֶתֶם, הֲרֵי זוֹ מְקֻלְקֶלֶת, וְחוֹשֶׁשֶׁת מִשּׁוּם זוֹב, דִּבְרֵי רַבִּי מֵאִיר. וַחֲכָמִים אוֹמְרִים, אֵין בַּכְּתָמִים מִשּׁוּם זוֹב:
<b style="color: gray;">רע"ב</b> <b>הרואה כתם</b>. שמצאה טפת דם בחלוקה: <b>הרי זו מקולקלת</b>. אינה יודעת פתח נדותיה לידע מתי יתחילו אחד עשר יום שבין נדה לנדה, דהא לא ידעה אימת חזאי: <b>וחוששת משום זוב</b>. אם עברו עליה שלשה ימי זיבה משלבשה חלוק זה, ומצאה עליו כתם גדול שיעור שלשה גריסין ועוד {יט}, כלומר מעט יותר משלשה גריסין, מספקינן להו דילמא כל חדא וחדא בחד יומא, והויא זבה גדולה מספק, ואע''ג דבמקום אחד נמצאו: <b>וחכמים אומרים אין בכתמים משום זוב</b>. בגמרא מוקי מלתייהו דחכמים דהכא, כיחידאה, ואמר דרבי חנינא בן אנטיגנוס היא. ומודה ר' חנינא בן אנטיגנוס שאם לבשה ג' חלוקות לבנות בשלשה ימים בימי זיבה, חלוק ליום, ומצאה בכל אחת מהן כתם, דחוששת לזיבות ; ואין צריך לומר אם ראתה שני ימים דם מגופה, ובשלישי לבשה חלוק הבדוק לה ומצאה בו כתם, דפשיטא דחוששת לזיבות. ולא נחלק ר' חנינא בן אנטיגנוס דהוא חכמים דמתניתין, אלא על הלובשת חלוק אחד בשלשה ימים מימי זיבתה ולבסוף מצאה כתם גדול שיעור שלשה גריסין ועוד במקום אחד, או אפילו בשלשה מקומות, דאיהו סבר בכהאי גוונא אינה חוששת לזיבות, הואיל ולא היו הכתמים בשלשה חלוקות. ור' מאיר ורבנן דאפליגו עליה סברי, כשמצאה שיעור שלשה גריסין ועוד בחלוק אחד, בין במקום אחד בין בשלשה מקומות, חוששת לזיבות. ואין הלכה כר' חנינא בן אנטיגנוס:
<b style="color: gray;">תוי"ט</b>
{יט} <b>רוצה</b> לומר בכל אחד כגריס ועוד, דהכי הוי שיעור כתם:
<h3>פרק ו - משנה יד</h3>
הָרוֹאָה יוֹם אַחַד עָשָׂר בֵּין הַשְּׁמָשׁוֹת, תְּחִלַּת נִדָּה וְסוֹף נִדָּה, תְּחִלַּת זִיבָה וְסוֹף זִיבָה, יוֹם אַרְבָּעִים לַזָּכָר וְיוֹם שְׁמוֹנִים לַנְּקֵבָה, בֵּין הַשְּׁמָשׁוֹת לְכְלָּן, הֲרֵי אֵלּוּ טוֹעוֹת. אָמַר רַבִּי יְהוֹשֻׁעַ, עַד שֶׁאַתֶּם מְתַקְֹּנִים אֶת הַשּׁוֹטוֹת, תַּקְּנוּ אֶת הַפִּקְחוֹת:
<b style="color: gray;">רע"ב</b> <b>הרואה יום אחד עשר</b>. שהוא סוף ימי זיבה. ולמחר מתחילין ימי נדה: <b>בין השמשות</b>. ספק יום הוא והוי דם זיבה, ספק לילה ותחילת נדה: <b>תחלת נדה וסוף נדה</b>. בגמרא מפרש דהכי קתני, תחלת נדה וסוף זיבה. ובשביעי לנדתה, סוף נדה ותחלת זיבה. כלומר, בין השמשות של אחד עשר, אם לילה הוא, הרי ראייתה תחלת נדה. ואם יום, הרי הדם דם של סוף זיבה. ואם ראתה שני ימים קודם לכן, חוששת משום זיבה. וכן אם ראתה בשביעי לנדתה בין השמשות, מספקינן נמי, אם לילה הוא, הרי הדם דם של תחלת זיבה, ואם תראה שני ימים אחרי כן, חוששת משום זיבה. ואם יום הוא, הרי ראייתה סוף ימי נדה, ואף על פי שתראה שני ימים אח''כ אינה זבה: <b>יום ארבעים לזכר ויום שמונים לנקבה בין השמשות לכולן</b>. כלומר באיזו מאלו שתראה בין השמשות, ספק דם טמא ספק דם טהור. ואם תראה שני ימים אחרים חוץ מזו, הרי היא זבה {כ} מספק, ומביאה קרבן ואינו נאכל, שכל הטועות מביאות קרבן ואינו נאכל: <b>השוטות</b>. לטועות שאינן יודעות מתי ימי נדה וימי זיבה, קרי שוטות: <b>עד שאתם מתקנים את השוטות</b>. את הטועות הללו שראו בשעת הספק: <b>בואו ותקנו את הפקחות</b>. שרואות בשעה ודאית והן צריכות תיקון ולפרש ימי שימורן ותשמישן. כגון הנך דמייתי בברייתא, מי שרואה יום אחד טמא ויום אחד טהור כל ימיה, ותמיד היא רואה ביום ולא בלילה, משמשת שמיני ליום שראתה בו ראיה ראשונה, שהרי טהורה היא, שהרי בשבעה לערב טבלה ולא תראה עד תשיעי, הלכך, משמשת שמיני שלם לילה ויום, ולילה שלאחריו שהוא נגהי תשיעי. ומשמשת ארבעה לילות מתוך שמונה עשר יום לראיה ראשונה, שהרי אשה זו לא תהא זבה לעולם, שאינה רואה שלשה רצופים. וכשהיא רואה תשיעי, תהא שומרת עשירי ותשמש בלילה. ותראה באחד עשר. ותשמור שנים עשר ותשמש בלילה. הרי שנים. ותראה בשלשה עשר, ותשמור ארבעה עשר ותשמש בלילה, הרי שלשה. ותראה חמשה עשר, ותשמור ששה עשר ותשמש בערב, הרי ארבעה. ובשבעה עשר תראה, ותשמור שמונה עשר. הרי כלו שמונה עשר ולא שמשה אלא ארבעה לילות. לבד שמיני ולילו. ותשמיש אחרון אינו בתוך שמונה עשר. ולמחר בתשעה עשר כשתראה, תהא תחילת נדה, שהרי שלמו אחד עשר שבין נדה לנדה, וחוזרת למנינה שאמרנו. והכי איכא טובא שצריכות תיקון לימי תשמישן. וכולהו מייתי לה בברייתא בגמרא בפרקין:
<b style="color: gray;">תוי"ט</b>
{כ} <b>ואגב</b> ריהטא כתב כך. דהיאך יכולה להיות זבה בימי נדה. ולשון רש''י, ואם תראה ליום שמיני, ספק נדה, ספק שומרת יום, וכן לעולם עד שתפסוק כדי שיעור המפורש לה:
<h2>פרק ז</h2>
<h3>פרק ז - משנה א</h3>
דַּם הַנִּדָּה וּבְשַׂר הַמֵּת, מְטַמְּאִין לַחִין וּמְטַמְּאִין יְבֵשִׁין. אֲבָל הַזּוֹב, וְהַנִּיעַ, וְהָרֹק, וְהַשֶּׁרֶץ, וְהַנְּבֵלָה, וְהַשִּׁכְבַת זֶרַע, מְטַמְּאִין לַחִין וְאֵין מְטַמְּאִין יְבֵשִׁין. וְאִם יְכוֹלִין לְהִשָּׁרוֹת וְלַחֲזוֹר לִכְמוֹת שֶׁהֵן, מְטַמְּאִין לַחִין וּמְטַמְּאִין יְבֵשִׁין. וְכַמָּה הִיא שְׁרִיָּתָן, בַּפּוֹשְׁרִין מֵעֵת לְעֵת. רַבִּי יוֹסֵי אוֹמֵר, בְּשַׂר הַמֵּת יָבֵשׁ וְאֵינוֹ יָכוֹל לְהִשָּׁרוֹת וְלַחֲזוֹר לִכְמוֹת שֶׁהָיָה, טָהוֹר:
<b style="color: gray;">רע"ב</b> <b>דם הנדה</b>. מטמאין לחין. דכתיב (ויקרא ט''ו) והדוה בנדתה, מה שזב ממנה טמא כמותה {א}, ובשעה שזב לח הוא: <b>ומטמאים יבשים</b>. דכתיב [שם] דם יהיה זובה, בהוייתו יהא, ואע''פ שנתייבש {ב}: <b>ובשר המת</b>. מטמא יבש, דכתיב (במדבר י''ב) או בעצם אדם, אדם דומיא דעצם, מה עצם יבש אף בשר יבש: <b>והניע</b>. רוק רך שיוצא ע''י נענוע. ואני שמעתי, ליחה היורדת מן החוטם. וממעינות הזב הן והוו אב הטומאה: <b>והשרץ</b>. דכתיב (ויקרא י''א) הנוגע בהם במותם, כעין מותם, דהיינו כשהם לחים כמו שהיו בעת מותם. אבל כל זמן שהשדרה קיימת והעצמות מחוברות בשדרה, הואיל וצורתו ניכרת, כלח הוא נחשב: <b>והנבלה</b>. דכתיב [שם] כי ימות, כעין מיתה: <b>והשכבת זרע</b>. שצריך שיהא ראוי להזריע: <b>מטמאין לחין ואין מטמאין יבשין</b>. הזוב מטמא לח ולא יבש, דכתיב (שם ט''ו) רר בשרו את זובו, כמין ריר שהוא לח. כמו ויורד רירו על זקנו (שמואל א כ''א): <b>והניע והרוק</b>. דכתיב (ויקרא טו) וכי ירוק, ובעת שירוק לח הוא: וכמה היא שרייתן דנימא אי הדרא בכי האי שיעורא לחין הן: <b>בפורשים מעת לעת</b>. אבל אי צריכי טפי מים חמים, או יותר מזמן מעת לעת, יבשין הן: <b>ר' יוסי אומר בשר המת יבש, טהור מלטמא בכזית</b>. אבל מטמא טומאת רקב כמלוא תרווד. ואין הלכה כר, יוסי:
<b style="color: gray;">תוי"ט</b>
{א} <b>לא</b> כמותה ממש. כמבואר פרק קמא דכלים משנה ג': {ב} <b>והוא</b> הדין יבש מעיקרא. כדמרבינן ליה בגמרא מקרא:
<h3>פרק ז - משנה ב</h3>
הַשֶּׁרֶץ שֶׁנִּמְצָא בַּמָּבוֹי, מְטַמֵּא לְמַפְרֵעַ, עַד שֶּׁיֹּאמַר בָּדַקְתִּי אֶת הַמָּבוֹי הַזֶּה וְלֹא הָיָה בוֹ שֶׁרֶץ, אוֹ עַד שְׁעַת כִּבּוּד. וְכֵן כֶּתֶם שֶׁנִּמְצָא בֶּחָלוּק, מְטַמֵּא לְמַפְרֵעַ, עַד שֶׁיֹּאמַר בָּדַקְתִּי אֶת הֶחָלוּק הַזֶּה וְלֹא הָיָה בוֹ כֶּתֶם, אוֹ עַד שְׁעַת הַכִּבּוּס. וּמְטַמֵּא בֵּין לַח בֵּין יָבֵשׁ. רַבִּי שִׁמְעוֹן אוֹמֵר, הַיָּבֵשׁ מְטַמֵּא לְמַפְרֵעַ, וְהַלַּח אֵינוֹ מְטַמֵּא אֶלָּא עַד שָׁעָה שֶׁהוּא יָכוֹל לַחֲזוֹר {ו} וְלִהְיוֹת לַח:
<b style="color: gray;">רע"ב</b> <b>מטמא למפרע</b>. כל טהרות שנמצאו במבוי. דמבוי רשות היחיד הוא לענין טומאה, וספיקו טמא: <b>או עד שעת כיבוד</b>. מפני שחזקת בני ישראל בודקין מבואותיהן בשעת כיבודיהן {ג}, ואם היה שם שרץ היה רואה אותו: <b>וכן כתם שנמצא בחלוק מטמא למפרע</b>. כל טהרות שעשתה האשה מיום כבוס. אבל אותן של קודם כיבוס, לא, מפני שחזקת בנות ישראל בודקות חלוקיהם בשעת כיבוסיהן {ד}: <b>היבש מטמא למפרע</b>. עד שעת כיבוד. דאיכא למימר לאחר כיבוד מיד נפל: <b>אבל הלח אינו מטמא למפרע</b>. אלא עד שעה שנוכל לומר אם נפל באותו יום עדיין יכול להיות עכשיו לח. אבל עד שעת הכיבוד לזמן מרובה, לא, דהא לח הוא, ואי מההיא שעתה נפל, הוה מתעביד יבש. ודוקא בשרץ הוא דפליג ר' שמעון בין לח ליבש. אבל בכתם, אפילו לח מטמא למפרע עד שעת כיבוס, דאימר יבש היה ומיא הוא דנפל עליה. אבל בשרץ ליכא למימר הכי, דאי איתא דמים נפול עליה, אמרטוטי אמרטוט {ה}. ואין הלכה כר' שמעון:
<b style="color: gray;">תוי"ט</b>
{ג} <b>אבל</b> אין חזקתן מתכבד. ועתוי''ט: {ד} <b>ואין</b> חזקתן מתכבס. ולאחר הכיבוס בודקות, והיינו כשהכתם בזוית. דהא חזינן דעל ידי כיבוס טוב הולך הכתם בלא סממנים. תוס'. ועתוי''ט: {ה} <b>פירש</b> בערוך, ענין לחלוחית. ונראה לי, שענינו מרוצץ ומרוסס. ונקרא בלשון חכמים ג''כ סמרטוט: {ו} <b>לחזור</b>. סירכא דלישנא דלעיל נקט. אבל הכא לא שייך ענין חזרה, שהרי לא נתיבש. ועתוי''ט:
<h3>פרק ז - משנה ג</h3>
כָּל הַכְּתָמִין הַבָּאִים מֵרֶקֶם, טְהוֹרִין. רַבִּי יְהוּדָה מְטַמֵּא, מִפְּנֵי שֶׁהֵם גֵּרִים וְטוֹעִין. הַבָּאִין מִבֵּין הַגּוֹיִם, טְהוֹרִין. מִבֵּין יִשְׂרָאֵל וּמִבֵּין הַכּוּתִים, רַבִּי מֵאִיר מְטַמֵּא. וַחֲכָמִים מְטַהֲרִין, מִפְּנֵי שֶׁלֹּא נֶחְשְׁדוּ עַל כִּתְמֵיהֶן {ח}:
<b style="color: gray;">רע"ב</b> <b>הבאים מרקם</b>. שהן נכרים ודמן טהור {ז}. ואע''ג דרבנן גזרו על הנכרים שיהיו כזבים לכל דבריהם, על כתמיהם לא גזרו: <b>מרקם</b>. בין קדש ובין שור, מתרגמינן בין רקם ובין חגרא: <b>שהן גרים</b>. ודמן טמא: <b>וטועים</b>. כלומר, לא צניעי כולי האי, ואין מצניעים את כתמיהן, הלכך חיישינן שמא כתמים של אשה נדה הן: <b>הבאים מבין הגויים טהורים</b>. דלא גזרו רבנן על כתמיהן, כיון דדמן ודאי טהור מן התורה: <b>מבין ישראל ומבין הכותים ר' מאיר מטמא</b>. מתניתין חסורי מחסרא והכי קתני, מבין ישראל ומבין הכותים, טמאים, דכותים גרי אמת הן ודמן טמא. כתמים הנמצאים בערי ישראל דהיינו במקום גלוי, טהורים, דלא נחשדו על כתמיהן ואצנועי מצנעי להו. הנמצאין בערי כותים, ר' מאיר מטמא, דכותים נחשדו על כתמיהן. וחכמים מטהרים, שלא נחשדו על כתמיהן ומצנעי להו, ותלינן להאי כתם בדם חיה או בהמה, דאילו דם אשה נדה, לא היה נמצא במקום גלוי, דאינהו נמי מצנעו להו כישראל. וכבר נפסקה ההלכה דבזמן הזה גזרו על כותים להיות כנכרים לכל דבריהם, וכתמיהן טהורים {ט} ככתמי הנכרים:
<b style="color: gray;">תוי"ט</b>
{ז} <b>דהא</b> דתנן מן הרקם בהמביא גט, טובא רקם הוה. ועוד, אף על גב דברקם ישראל הוו, הא מצניעין כתמיהם, אלא של נכרים הן וטהורים. ור' יהודה מטמא משום שיש שם גרים כו'. תוס': {ח} <b>שלא</b> כו'. ואע''ג דכתמים דרבנן, הך טומאה אית להו, דסברי דמגופה אתא ועתוי''ט. {ט} אף על גב דגרי אמת הן ולחשבו ישראלים דאף על גב דחטא כו'. אלא הם אמרו דכתם טמא, והם אמרו דכ. תמיהן טהורין:
<h3>פרק ז - משנה ד</h3>
כָּל הַכְּתָמִים הַנִּמְצָאִים בְּכָל מָקוֹם, טְהוֹרִין, חוּץ מִן הַנִּמְצָאִים בַּחֲדָרִים וּבִסְבִיבוֹת בֵּית הַטֻּמְאוֹת. (בֵּית הַטֻּמְאוֹת) שֶׁל כּוּתִים מְטַמְּאִין בָּאֹהֶל, מִפְּנֵי שֶׁהֵם קוֹבְרִין שָׁם אֶת הַנְּפָלִים. רַבִּי יְהוּדָה אוֹמֵר, לֹא הָיוּ קוֹבְרִין אֶלָּא מַשְׁלִיכִין וְחַיָּה גוֹרְרָתָן:
<b style="color: gray;">רע"ב</b> <b>בכל מקום</b>. במקום ישראל: <b>טהורים</b>. שחזקתן אינן מדם נדה, דאצנועי מצנעי להו: <b>בית הטומאות</b>. חדר שהנשים משתמשות בו בימי נדותן: <b>קוברין שם</b>. לפי שעה {י}, כדי שיסלקו אותן לאחר זמן. ולפי שאין אנו יודעין אם הסירו אותן אם לאו, מטמאים באוהל:
<b style="color: gray;">תוי"ט</b>
{י} <b>דאי</b> לאו הכי, היאך משתמשים שם בימי טומאתן, דהא נזהרים מטומאת מת ונפל, כדתנן לקמן נאמנים לומר לא קברנו שם הנפלים. ועתוי''ט:
<h3>פרק ז - משנה ה</h3>
נֶאֱמָנִים לוֹמַר, קָבַרְנוּ שָׁם אֶת הַנְּפָלִים, אוֹ, לֹא קָבַרְנוּ. נֶאֱמָנִים לוֹמַר עַל הַבְּהֵמָה אִם בִּכְּרָה, אִם לֹא בִכְּרָה. נֶאֱמָנִים עַל צִיּוּן קְבָרוֹת, וְאֵין נֶאֱמָנִין לֹא עַל הַסְכָכוֹת וְלֹא עַל הַפְּרָעוֹת וְלֹא עַל בֵּית הַפְּרָס. זֶה הַכְּלָל, דָּבָר שֶׁחֲשׁוּדִים בּוֹ, אֵין נֶאֱמָנִים עָלָיו:
<b style="color: gray;">רע"ב</b> <b>נאמנים לומר קברנו</b>. דטומאת מת מידי דאורייתא היא. וכגון שכהן כותי עומד שם ותרומה בידו ואוכלה {יא}, דליכא למיחש שמא תרומה טמאה היא. ובלאו הכי אין נאמנין, דלית להו לפני עור לא תתן מכשול, ולא אכפת להם אם אנו חוטאין על פיהם: <b>אם בכרה</b>. והוא שראינוהו עובד וגוזז בו {יב}. דאי לאו דידע דלאו בכור הוא, לא עבר אדאורייתא, דכתיב (דברים ט''ו) לא תעבוד בבכור שורך ולא תגוז בכור צאנך: <b>נאמנים על ציון קברות</b>. לציין. מקום הקבר. וסומכין עליהן {יג}. ואע''ג דמדרבנן הוא, כיון דכתיבא, זהירין ביה. דכתיב (יחזקאל ל''ט) וראה עצם אדם ובנה אצלו ציון: <b>לא על הסככות</b>. אילן המיסך על הארץ וענפיו מובדלים וידוע ודאי שיש קבר תחת אחת האהלות ואין ידוע איזה הוא, ובא כותי והעיד על אחד שזה טהור, אינו נאמן, לפי שאינו חש על הספק: <b>ולא על הפרעות</b>. אבנים גדולות בולטות מן הגדר, וקבר תחת אחת מהן ואין אנו יודעים תחת איזו מהן, ובא כותי והעיד על מקצתן שהן טהורות: <b>אינו נאמן</b>. משום דלספיקא לא חייש: <b>בית הפרס</b>. שדה שנחרש בה קבר. וכל מאה אמה של סביבות הקבר אוקמינהו רבנן בחזקת טומאה, שמא גלגלה המחרישה והוליכה עצם כשעורה מן המת. ופרס, לשון דבר פרוס ושבור, שעצמות של מת נפרסו שם. ומפי אחרים שמעתי, על שם שפרסות בני אדם נמנעים ללכת שם מפני הטומאה: <b>זה הכלל</b>. לאתויי תחומים ויין נסך. שאין כותי נאמן לומר עד כאן תחום שבת, דתחומין דרבנן, וכותים לא סבירא להו. וכן אין נאמנים על יין נסך, לפי שאין נזהרים ממגע נכרי. וכל הדברים הללו לא נאמרו אלא בדורות הראשונים, אבל בזמן הזה, הן כנכרים לכל דבריהם:
<b style="color: gray;">תוי"ט</b>
{יא} <b>מהו</b> דתימא לא בקיאי ביצירה וסברי לאו בן ארבעים הוא ומיא בעלמא הוא, קא משמע לן. גמ'. ועתוי''ט: {יב} <b>מהו</b> דתימא לא בקיאי בטינוף חמנין דלא טנוף וסברי דטנוף ופוטרת מבכורה, קא משמע לן: {יג} <b>ועבדינן</b> טהרות היכי דלא ציינו. רש''י:
<h2>פרק ח</h2>
<h3>פרק ח - משנה א</h3>
הָרוֹאָה כֶתֶם עַל בְּשָׂרָהּ כְּנֶגֶד בֵּית הַתֻּרְפָּה, טְמֵאָה. וְשֶׁלֹּא כְנֶגֶד בֵּית הַתֻּרְפָּה, טְהוֹרָה {א}. עַל עֲקֵבָהּ, וְעַל רֹאשׁ גּוּדָלָהּ {ג}, טְמֵאָה. עַל שׁוֹקָהּ וְעַל פַּרְסוֹתֶיהָ, מִבִּפְנִים, טְמֵאָה. מִבַּחוּץ, טְהוֹרָה. וְעַל הַצְּדָדִין מִכָּאן וּמִכָּאן, טְהוֹרָה. רָאֲתָה עַל חֲלוּקָהּ, מִן הַחֲגוֹר וּלְמַטָּה, טְמֵאָה {ד}. מִן הַחֲגוֹר וּלְמַעְלָה, טְהוֹרָה. רָאֲתָה עַל בֵּית יָד שֶׁל חָלוּק, אִם מַגִּיעַ כְּנֶגֶד בֵּית הַתֻּרְפָּה, טְמֵאָה. וְאִם לָאו, טְהוֹרָה. הָיְתָה פוֹשְׁטַתּוּ וּמִתְכַּסָּה בוֹ בַּלַּיְלָה, כָּל מָקוֹם שֶׁנִּמְצָא בוֹ כֶּתֶם, טְמֵאָה, מִפְּנֵי שֶׁהוּא חוֹזֵר. וְכֵן בַּפַּלְיוֹם:
<b style="color: gray;">רע"ב</b> <b>הרואה כתם</b>. כנגד בית התורפה. בית הערוה: <b>טמאה</b>. דאיכא למימר, דם מאותו מקום נפל: <b>על עקבה</b>. זמנין דמתרמי ונגע באותו מקום {ב}: <b>ועל ראש גודלה</b>. דבהדי דפסעה מתרמי גודל שברגלה להיות תחת אותו מקום ודם נוטף עליו: <b>על שוקה ועל פרסותיה מבפנים טמאה</b>. כשאדם עומד ומחבר רגליו ושוקיו זו בזו, כל מה שמחובר מהם זו עם זו, קרוי לפנים: <b>מבחוץ</b>. מכאן ומכאן: <b>ועל הצדדין</b>. אחורי השוק כל גובהן כנגד העקב, ולפניו כל גובהן כנגד הרגל, קרויים צדדים: <b>מן החגור ולמטה</b>. כנגד בית התורפה הוא: <b>אם מגיע כנגד בית התורפה</b>. כגון שנמצא בראש בית ידה סמוך ליד, שפעמים שפושטתן מזרוע ונופל כנגד מטה: <b>ואם לאו</b>. שלא כנגד בית התורפה, כגון שנמצא סמוך לכתפות: <b>שהוא חוזר</b>. פעמים שראש החלוק נהפך כנגד פניה של מטה: <b>וכן בפוליון</b>. מטפחת שהיא מתכסה בו:
<b style="color: gray;">תוי"ט</b>
{א} <b>טהורה</b>. דכיון שאי אפשר שנטף שם מן התורפה, לשמא הביאתו שם בידיה לא חיישינן. וכדאיתא בגמרא דאין מחזיקין טומאה ממקום למקום. ב''י: {ב} <b>לשון</b> הר''מ, בעת ישיבתה: {ג} <b>גודלה</b>. לרבותא נקט. וכל שכן לשאר הרגל. ב''י: {ד} <b>טמאה</b>. ואפילו מן הצדדים, לפי שעשוי להתהפך, וכל שלמטה מן החגור פעמים שהוא מכוון כנגד בית התורפה. ב''י. ועתוי''ט:
<h3>פרק ח - משנה ב</h3>
וְתוֹלָה בְכָל דָּבָר שֶׁהִיא יְכוֹלָה לִתְלוֹת. שָׁחֲטָה בְּהֵמָה חַיָּה וָעוֹף, נִתְעַסְּקָה בִּכְתָמִים אוֹ שֶׁיָּשְׁבָה בְצַד הָעֲסוּקִים בָּהֶן, הָרְגָה מַאֲכֹלֶת, הֲרֵי זוֹ תּוֹלָה בָהּ. עַד כַּמָּה הִיא תוֹלָה, רַבִּי חֲנִינָא בֶן אַנְטִיגְנוֹס אוֹמֵר, עַד כִּגְרִיס שֶׁל פּוֹל, וְאַף עַל פִּי שֶׁלֹּא הָרְגָה. וְתוֹלָה בִבְנָהּ אוֹ בְבַעְלָהּ. אִם יֵשׁ בָּהּ מַכָּה וְהִיא יְכוֹלָה לְהִגָּלַע וּלְהוֹצִיא דָם, הֲרֵי זוֹ תּוֹלָה בָהּ:
<b style="color: gray;">רע"ב</b> <b>ותולה</b>. הכתם שמצאה: <b>בכל דבר שהיא יכולה לתלות</b>. לומר שלא ממנה היה: <b>מאכולת</b>. כינה: <b>עד כמה הוא תולה</b>. בדם מאכולת: <b>עד כגריס</b>. אבל טפי מהכי אין דם מאכולת כל כך גדול. ובהכי מיהא תליא ואף על פי שלא ידעה שהרגה. ור' חנינא פליג אתנא קמא דאמר הרגה אין, לא הרגה לא. ואין הלכה כר' חנינא בן אנטיגנוס {ה}: <b>ותולה בבנה ובבעלה</b>. השוכבים אצלה אם יש בהן מכה, לומר שכתם זה מהן היה: <b>ואם יש בה מכה</b>. שהעלתה קרום: <b>והיא יכולה להתגלע</b>. להגלות. מלשון לפני התגלע הריב (משלי י''ז). כלומר, שיסיר הקרום ויקלף ותתגלה המכה ויצא ממנה דם, תולה בה:
<b style="color: gray;">תוי"ט</b>
{ה} <b>הר''מ</b>. ובחיבורו חזר בו ופסק כוותיה, דהא ת''ק הודה לו. כדאיתא בגמרא דא''כ אין לך אשה טהורה לבעלה, שבכל מטה יש כמה טיפות דם מאכולת:
<h3>פרק ח - משנה ג</h3>
מַעֲשֶׂה בְאִשָּׁה אַחַת שֶׁבָּאת לִפְנֵי רַבִּי עֲקִיבָא, אָמְרָה לוֹ, רָאִיתִי כֶּתֶם. אָמַר לָהּ, שֶׁמָּא מַכָּה הָיְתָה בִיךְ. אָמְרָה לוֹ, הֵן, וְחָיְתָה. אָמַר לָהּ, שֶׁמָּא יְכוֹלָה לְהִגָּלַע וּלְהוֹצִיא דָם. אָמְרָה לוֹ, הֵן. וְטִהֲרָהּ רַבִּי עֲקִיבָא. רָאָה תַּלְמִידָיו מִסְתַּכְּלִין זֶה בָזֶה. אָמַר לָהֶם, מָה הַדָּבָר קָשֶׁה בְּעֵינֵיכֶם, שֶׁלֹּא אָמְרוּ חֲכָמִים הַדָּבָר לְהַחְמִיר אֶלָּא לְהָקֵל, שֶׁנֶּאֱמַר (ויקרא טו), וְאִשָּׁה כִּי תִהְיֶה זָבָה דָּם יִהְיֶה זֹבָהּ בִּבְשָׂרָהּ, דָּם וְלֹא כֶתֶם {ו}:
<b style="color: gray;">רע"ב</b> <b>דם ולא כתם</b>. וחכמים הוא דגזור על הכתמים, לפיכך הולכים בהם להקל:
<b style="color: gray;">תוי"ט</b>
{ו} <b>ולא</b> כתם. וקשה, אכתי להוי ספיקא דאורייתא לחומרא. ואפשר לומר מדאמרינן בגמרא בבשרה עד שתרגיש בבשרה, ומדלא ארגשה, אע''ג דאפשר דלאו אדעתה, הלכך לא הוי כשאר ספק דאורייתא דלחומרא:
<h3>פרק ח - משנה ד</h3>
עֵד שֶׁהוּא נָתוּן תַּחַת הַכַּר וְנִמְצָא עָלָיו דָּם, עָגוֹל, טָהוֹר {ח}. מָשׁוּךְ, טָמֵא {ט}, דִּבְרֵי רַבִּי אֶלְעָזָר בַּר רַבִּי צָדוֹק:
<b style="color: gray;">רע"ב</b> <b>עד שהוא נתון תחת הכר</b>. הבגד שמקנחת בו את עצמה בשעת תשמיש, קרוי עד {ז}: <b>דם עגול טהור</b>. דדם מאכולת הוא: <b>משוך טמא</b>. ואם טפה משוכה היא, טמאה, שחזקתה שהיא ממנה, ובעת שקנחה עצמה נתלה זה הדם בעד: <b>דברי ר' אליעזר בר ר' צדוק</b>. וכן הלכה:
<b style="color: gray;">תוי"ט</b>
{ז} <b>כלומר</b> שהוא מעיד אם היא נדה אם לאו. ועתוי''ט: {ח} <b>טהור</b>. עד שיהיה בו כגריס ועוד. הרא''ש: {ט} <b>משוך</b>. אפילו כל שהוא. ובכתם מודה ר' אליעזר בר' צדוק דאף במשוך בעינן כגריס. הרא''ש:
<h2>פרק ט</h2>
<h3>פרק ט - משנה א</h3>
הָאִשָּׁה שֶׁהִיא עוֹשָׂה צְרָכֶיהָ וְרָאֲתָה דָם, רַבִּי מֵאִיר אוֹמֵר, אִם עוֹמֶדֶת, טְמֵאָה. וְאִם יוֹשֶׁבֶת, טְהוֹרָה. רַבִּי יוֹסֵי אוֹמֵר, בֵּין כָּךְ וּבֵין כָּךְ טְהוֹרָה:
<b style="color: gray;">רע"ב</b> <b>האשה שהיא עושה צרכיה</b>. משתנת מים: <b>אם עומדת טמאה</b>. דאמרינן מי רגלים הדור למקור {א} ואתא דם מן המקור בהדייהו: <b>יושבת טהורה</b>. בגמרא מוקמינן לה ביושבת על שפת הספל ומקלחת מי רגלים לתוכו בחוזק. וכשהיא מקלחת בחוזק, אין דרך דם המקור לצאת עם מי רגלים. ואי לבתר דתמו מיא בא דם זה מן המקור, לא היה הדם נמצא בתוך הספל אלא על שפת הספל, שדם הבא מן המקור, שותת ויורד ואינו מקלח. ודם זה שנמצא בתוך הספל, על כרחך ממקום מי רגלים בא ומכה יש בה שם, ולא מן המקור. ובעומדת על שפת הספל ומקלחת בתוך הספל, לא היה אפשר להעמידה, דעומדת אי אפשר לה לקלח {ב}, ולהכי איצטריך תנא למנקט יושבת: <b>רבי יוסי אומר בין כך ובין כך טהורה</b>. והלכה כרבי יוסי:
<b style="color: gray;">תוי"ט</b>
{א} <b>דאיידי</b>. דמעומד השתינה ולא יכלה לעצור, הדור מי רגלים למקור. רש''י: {ב} <b>קשה</b>, אמאי נקט עומדת, ליתני יושבת וליפלוג בין מזנקת לשותתת. ויש ליישב, דנקט עומדת משום דפסיקא ליה דלעולם שותתת. אי נמי, משום ר' יוסי נקט לה דאפילו בעומדת שאין רחמה נפתח מטהר. תוס'. ועתוי''ט:
<h3>פרק ט - משנה ב</h3>
אִישׁ וְאִשָּׁה שֶׁעָשׂוּ צָרְכֵיהֶן לְתוֹךְ הַסֵּפֶל וְנִמְצָא דָם עַל הַמַּיִם, רַבִּי יוֹסֵי מְטַהֵר. וְרַבִּי שִׁמְעוֹן מְטַמֵּא {ד}, שֶׁאֵין דֶּרֶךְ הָאִישׁ לְהוֹצִיא דָם, אֶלָּא שֶׁחֶזְקַת דָּמִים מִן הָאִשָּׁה:
<b style="color: gray;">רע"ב</b> <b>שעשו צרכיהן</b>. הטילו מי רגלים: <b>רבי יוסי מטהר</b>. דהא אפילו באשה גרידתא דליכא אלא חדא ספיקא, ספק בא מן המקור, ספק בא ממקום מי רגלים, מטהר רבי יוסי לעיל, וכל שכן הכא דדילמא מאיש אתי. ולא הדר תנא הכא רבי יוסי מטהר, אלא לאשמועינן ממשנה יתירתא דאפילו לכתחילה מטהר ר' יוסי לאשה שעושה צרכיה וראתה דם, שתתעסק בטהרות {ג}. דלא תימא דוקא דיעבד מטהר ר' יוסי טהרות שנתעסקה בהן, אבל לכתחילה לא אמרינן לה שתתעסק, קמשמע לן: <b>ור' שמעון מטמא</b>. אפילו הכא דאיכא ספק ספיקא, כדקתני טעמא: <b>שחזקת דמים מן האשה</b>. ולעיל פסקינן הלכה כר' יוסי דמטהר ואפילו בחד ספיקא, כל שכן הכא דאיכא תרתי:
<b style="color: gray;">תוי"ט</b>
{ג} <b>דלבעלה</b> לא שייך לכתחילה ודיעבד. והא ליכא למימר דלעולם באשה לבדה, דוקא בדיעבד, והכא בספק ספיקא קא משמע לן דאף לכתחילה. דודאי דלכתחילה בספק ספיקא לא אצטריך כלל לאשמעינן: {ד} <b>ור'</b> שמעון מטמא. אבל ר' מאיר מטהר כמו ר' יוסי. ואיידי דסליק מר' יוסי, פתח בו. גמרא:
<h3>פרק ט - משנה ג</h3>
הִשְׁאִילָה חֲלוּקָהּ לַנָּכְרִית אוֹ לַנִּדָּה, הֲרֵי זוֹ תּוֹלָה בָהּ. שָׁלשׁ נָשִׁים {ו} שֶׁלָּבְשׁוּ חָלוּק אֶחָד, אוֹ שֶׁיָּשְׁבוּ עַל סַפְסָל אֶחָד {ז} וְנִמְצָא עָלָיו דָּם, כֻּלָּן טְמֵאוֹת. יָשְׁבוּ עַל סַפְסָל שֶׁל אֶבֶן אוֹ עַל הָאִצְטַבָּא שֶׁל מֶרְחָץ, רַבִּי נְחֶמְיָה מְטַהֵר, שֶׁהָיָה רַבִּי נְחֶמְיָה אוֹמֵר, כָּל דָּבָר שֶׁאֵינוֹ מְקַבֵּל טֻמְאָה, אֵינוֹ מְקַבֵּל כְּתָמִים:
<b style="color: gray;">רע"ב</b> <b>השאילה חלוקה</b>. ואח''כ לבשתה היא ומצאה עליו כתם: <b>לנכרית או לנדה</b>. לנכרית שהיא רואה דם, שהיא גדולה וידענו בה שכבר ראתה {ה}, דומיא דנדה: <b>הרי זו תולה בה</b>. וטהורה. דכיון דנדה היא, לא מקלקלה לה מידי. ונכרית נמי טמאה ותליא בה. אבל ישראלית טהורה ששאלה חלוק מחברתה טהורה, ואחר כך לבשתו חברתה, שתיהן טמאות, כדקתני שלש נשים וכו', דכיון דאי תליא בה, מקלקלא לה, מאי חזית דמקלקלת להך טפי מהך: <b>של אבן</b>. דאינו מקבל טומאה. וספסל דרישא [איירי] בכלי עץ דראוי ליטמא במושב הזב והנדה: <b>אינו מקבל כתמים</b>. כלומר לא גזרו על כתמים הנמצאים בו. וטעמא דר' נחמיה, דכתיב (ישעיה גש') ונקתה לארץ תשב, כיון שישבה לארץ שאינה מקבלת טומאה, נקתה. והוא הדין לכל דבר שאינו מקבל טומאה. וכן אם ישבה על גבי כלי חרס, שאין מקבל טומאה מגבו, או על גבי מטלניות של בגד שאין בהן שלש על שלש שאינן מקבלין טומאה, בכל אלו לא גזרו על כתמים הנמצאים בהם. והלכה כר' נחמיה:
<b style="color: gray;">תוי"ט</b>
{ה} <b>פירוש</b>, לא הרואה בעידן שאלה קאמר, דא''כ היינו נדה כו'. ולאפוקי לא הגיע זמנה לראות וראתה. ולאו דומיא ממש קאמר. ב''י. ועתוי''ט: {ו} <b>שלש</b>. משום הנהו גווני דמשנה ה' נקט נמי הכא שלש: {ז} <b>שישבו</b> כו'. זו אחר זו דומיא דחלוק. ונפקא מינה לבדקה אחת מהן ומצאה טמאה כדלקמן. ב''י:
<h3>פרק ט - משנה ד</h3>
שָׁלשׁ נָשִׁים שֶׁהָיוּ יְשֵׁנוֹת בְּמִטָּה אַחַת וְנִמְצָא דָם תַּחַת אַחַת מֵהֶן, כֻּלָּן טְמֵאוֹת. בָּדְקָה אַחַת מֵהֶן {ח} וְנִמְצֵאת טְמֵאָה, הִיא טְמֵאָה וּשְׁתֵּיהֶן טְהוֹרוֹת, וְתוֹלוֹת זוֹ בָזוֹ {ט}. וְאִם לֹא הָיוּ רְאוּיוֹת לִרְאוֹת, רוֹאִין אוֹתָן כְּאִלּוּ הֵן רְאוּיוֹת:
<b style="color: gray;">רע"ב</b> <b>ותולות זו בזו</b>. שאם היתה האחת מעוברת {י}, תולה הדם בשאינה מעוברת, והיא טהורה: <b>ואם לא היו ראויות</b>. כגון שהיו כולן מעוברות או כולן מניקות, כולן טמאות כאילו ראויות לראות, דמכל מקום דם מבינייהו נפק:
<b style="color: gray;">תוי"ט</b>
{ח} <b>בדקה</b> כו'. מיד תכף למציאת הדם. אבל אם שהתה כדי שתקנח בחורין ובסדקין, אין הבדיקה מועלת לטמאה, לטהר האחרות, ולא לטהורה לטהר עצמה: {ט} <b>ותולות</b> כו'. כלומר, אם לא בדקה שום אחת מהן, או בדקו כולן ונמצאו טהורות: {י} <b>וכן</b> לכל ארבע נשים דדיין שעתן. גמרא:
<h3>פרק ט - משנה ה</h3>
שָׁלשׁ נָשִׁים שֶׁהָיוּ יְשֵׁנוֹת בְּמִטָּה אַחַת וְנִמְצָא דָם תַּחַת הָאֶמְצָעִית, כֻּלָּן טְמֵאוֹת. תַּחַת הַפְּנִימִית, שְׁתַּיִם הַפְּנִימִיּוֹת טְמֵאוֹת וְהַחִיצוֹנָה טְהוֹרָה. תַּחַת הַחִיצוֹנָה, שְׁתַּיִם הַחִיצוֹנוֹת טְמֵאוֹת וְהַפְּנִימִית טְהוֹרָה. (אָמַר רַבִּי יְהוּדָה), אֵימָתַי, בִּזְמַן שֶׁעָבְרוּ דֶּרֶךְ מַרְגְּלוֹת הַמִּטָּה. אֲבָל אִם עָבְרוּ שְׁלָשְׁתָּן דֶּרֶךְ עָלֶיהָ, כֻּלָּן טְמֵאוֹת. בָּדְקָה אַחַת מֵּהֶן וְנִמְצֵאת טְהוֹרָה {יא}, הִיא טְהוֹרָה וּשְׁתַּיִם טְמֵאוֹת. בָּדְקוּ שְׁתַּיִם וּמָצְאוּ טְהוֹרוֹת, הֵן טְהוֹרוֹת וּשְׁלִישִׁית טְמֵאָה. שְׁלָשְׁתָּן וּמָצְאוּ טְהוֹרוֹת, כֻּלָּן טְמֵאוֹת {יב}. לְמָה הַדָּבָר דּוֹמֶה, לְגַל טָמֵא שֶׁנִּתְעָרֵב בֵּין שְׁנֵי גַלִּים טְהוֹרִים, וּבָדְקוּ אֶחָד מֵהֶן וּמָצְאוּ טָהוֹר, הוּא טָהוֹר וּשְׁנַיִם טְמֵאִין. שְׁנַיִם וּמָצְאוּ טְהוֹרִים, הֵם טְהוֹרִים וּשְׁלִישִׁי טָמֵא. שְׁלָשְׁתָּן וּמָצְאוּ טְהוֹרִים, כֻּלָּן טְמֵאִים, דִּבְרֵי רַבִּי מֵאִיר, שֶׁרַבִּי מֵאִיר אוֹמֵר, כָּל דָּבָר שֶׁהוּא בְּחֶזְקַת טֻמְאָה, לְעוֹלָם הוּא בְטֻמְאָתוֹ, עַד שֶׁיִּוָּדַע לָךְ, טֻמְאָה הֵיכָן הִיא. וַחֲכָמִים אוֹמְרִים, בּוֹדֵק עַד שֶׁמַּגִּיעַ לַסֶּלַע אוֹ לַבְּתוּלָה:
<b style="color: gray;">רע"ב</b> <b>תחת הפנימית</b>. אותה של צד הקיר קרויה פנימית, וחיצונה קרויה אותה של צד דרך עליית המטה. והא דמפליג תנא הכא בין כשנמצא תחת הפנימית לנמצא תחת החיצונה, ולעיל קתני ונמצא דם תחת אחת מהן כולן טמאות, ולא מפליג בין נמצא תחת פנימית לנמצא תחת חיצונה, מפרש בגמרא דלעיל איירי כשהן תכופות ודבוקות יחד, הילכך איכא לספוקי בחיצונה אפילו כשנמצא הדם תחת הפנימית: <b>אימתי</b>. אמרו נמצא תחת החיצונה פנימית טהורה: <b>בזמן שעברו דרך מרגלות המטה</b>. דלא עברה פנימית על מקום מציאת הדם: <b>אבל עברו שלשתן דרך עליה</b>. שהן דורסות ועוברות על החיצונה: <b>כולן טמאות</b>. ואפילו פנימית, דשמא כשעברה פנימית דרך שם נפל ממנה: <b>לגל טמא</b>. שהיה שם כזית מן המת: <b>עד שמגיע לסלע או לבתולה</b>. קרקע בתולה. ואם לא מצא, הגל טהור, דאימור בא עורב ונטל את הטומאה. אבל הכא כשבדקו שלשתן ומצאו טהורות, מודו רבנן לר' מאיר דכולן טמאות, דהאי דם מהיכא אתא, על כרחך מחדא מנייהו הוא. והלכה כחכמים:
<b style="color: gray;">תוי"ט</b>
{יא} <b>טהורה</b>. ולעיל תני ומצאה טמאה. ותן האמור בזה, בזה. והאמור בזה, בזה: {יב} <b>טמאות</b>. ומיהו תולות זו בזו:
<h3>פרק ט - משנה ו</h3>
שִׁבְעָה סַמָּנִין {יג} מַעֲבִירִין עַל הַכֶּתֶם {יד}, רֹק תָּפֵל, וּמֵי גְרִיסִין, וּמֵי רַגְלַיִם, וְנֶתֶר, וּבוֹרִית, קְמוֹנְיָא, וְאַשְׁלָג. הִטְבִּילוֹ וְעָשָׂה עַל גַּבָּיו טָהֳרוֹת, הְעֱבִיר עָלָיו שִׁבְעָה סַמָּנִין וְלֹא עָבַר, הֲרֵי: זֶה צֶבַע, הַטָּהֳרוֹת טְהוֹרוֹת, וְאֵינוֹ צָרִיךְ לְהַטְבִּיל. עָבַר אוֹ שֶׁדִּהָה, הֲרֵי זֶה כֶּתֶם, וְהַטָּהֳרוֹת טְמֵאוֹת, וְצָרִיךְ לְהַטְבִּיל {טז}:
<b style="color: gray;">רע"ב</b> <b>שבעה סממנין מעבירין על הכתם</b>. שאין הדם בטל עד שיעביר כולן עליו: <b>רוק תפל ומי גריסין</b>. מפרש לקמן במתניתין: <b>נתר</b>. אלו''ם בלע''ז. ומין קרקע הוא ומזהיר. ובערבי קורין לו שי''ב: <b>בורית</b>. מין צמח הוא שמנקה ומטהר: <b>קמוניא</b>. עשב שמיבשים אותו וטוחנים אותו ומנקין בעפרו את הידיס להעביר את הזוהמא. ובלשון גמרא קרוי שלוף דוץ: <b>אשלג</b>. לא אתפרש לי: <b>הטבילו</b>. לבגד שיש בו כתם קודם שהעביר עליו הסממנים הללו: <b>הרי זה צבע</b>. דאי הוה דם הוה עבר: <b>שדיהה</b>. נשתנה מאדמומיתו {טו}:
<b style="color: gray;">תוי"ט</b>
{יג} <b>סמנין</b>. והוא הדין בכיבוס טוב. תוס': {יד} <b>מעבירין</b> כו'. בין לבעלה בין לטהרות כו'. וכיון שיכולין לעמוד על עיקר הדבר, כי לא בדקה, טמאה. מ''מ: {טו} <b>כלומר</b>, שחסר מראה האודם: {טז} <b>להטביל</b>. ואפילו דיהה ולא עבר, מהני טבילתו:
<h3>פרק ט - משנה ז</h3>
אֵיזֶהוּ רֹק תָּפֵל, כֹּל שֶׁלֹּא טָעַם כְּלוּם {יז}. מֵי גְרִיסִין, לְעִיסַת גְּרִיסִין שֶׁל פּוֹל, חֲלוּקַת נָפֶשׁ. מֵי רַגְלַיִם, שֶׁהֶחְמִיצוּ. וְצָרִיךְ לְכַסְכֵּס שָׁלשׁ פְּעָמִים לְכָל אֶחָד וְאֶחָד. הֶעֶבִירָן שֶׁלֹּא כְסִדְרָן, אוֹ שֶׁהֶעֱבִיר שִׁבְּעָה סַמְמָנִין כְּאַחַת, לֹא עָשָׂה וְלֹא כְלוּם:
<b style="color: gray;">רע"ב</b> <b>שלא טעם כלום מבערב</b>. כל אותה הלילה, והיינו תפל בלא טעם. והוא שישן {יח} מחצות אחרון של לילה עד הבוקר. ועד שלש שעות ביום נקרא רוק תפל לענין זה. ואם השכים בבוקר ושנה פרקו, לא הוי רוק תפל {יט}: <b>לעיסת גריסין של פול חלוקת נפש</b>. שנחלק האוכל מן הקליפה. לועסה לגריסת הפול ומעבירו על הכתם: <b>שהחמיצו</b>. שהסריחו. וכמה חימוצן, כל ששהו שלשה ימים: <b>וצריך לכסכס</b>. לשפשף שלש פעמים לכל סם וסם, כדרך כיבוס בגדים שכופל צד עם צדו ומשפשף: <b>כסדרן</b>. ששנויים כאן: <b>לא עשה ולא כלום</b>. לא לבדוק ולא לבטל {כ}:
<b style="color: gray;">תוי"ט</b>
{יז} <b>שלא</b> טעם. שהאוכל ממתקו ומעביר את כוחו. רש''י: {יח} <b>ובנתנמנם</b> סגי. גמרא: {יט} <b>שהדיבור</b> מעביר כח הרוק. רש''י: {כ} <b>וכלומר</b>, שאם יודע ודאי שהוא דם ורוצה לבטלו כדי שתעלה לה הטבילה. דהבלועה שיכול לצאת טמא ואע''ג דלא נפיק:
<h3>פרק ט - משנה ח</h3>
כָּל אִשָּׁה שֶׁיֶּשׁ לָהּ וֶסֶת, דַּיָּהּ שַׁעְתָּהּ. וְאֵלּוּ הֵן הַוְּסָתוֹת, מְפַהֶקֶת {כא}, וּמְעַטֶּשֶׁת, וְחוֹשֶׁשֶׁת בְּפִי כְרֵסָהּ, וְבְשִׁפּוּלֵי מֵעֶיהָ, וְשׁוֹפַעַת, וּכְמִין צְמַרְמֹרֶת אוֹחֲזִין אוֹתָהּ, וְכֵן כַּיּוֹצֵא בָהֶן. וְכֹל שֶׁקָּבְעָה לָהּ שָׁלשׁ פְּעָמִים, הֲרֵי זֶה וֶסֶת:
<b style="color: gray;">רע"ב</b> <b>כל אשה שיש לה וסת דיה שעתה</b>. לעיל בפרק קמא תנינא לה, והתם מיירי בוסתות דיומי כגון מט''ו יום לט''ו יום, או מחודש לחודש, והכא מיירי בוסתות דבגופה, שכל זמן שייראו בה סימנים הללו רגילה לראות בהן, אבל אין לה זמן קבוע לראות: <b>מפהקת</b>. יש מפרשים, פותחת פיה בכל כוחה. אלחר''י בלע''ז. ויש מפרשים, פושטת זרועותיה וגופה. אשטרנ''י קלא''ר בלע''ז: <b>בפי כרסה</b>. נגד טבורה: <b>שפולי מעיה</b>. בית הרחם: <b>ושופעת</b>. מפרש בגמרא ששופעת דם טמא מתוך דם טהור, כגון שהיא רגילה לראות דם טהור תחילה, דהיינו דם שאינו מחמשה דמים טמאין, ואח''כ דם טמא. והאי נמי הוי וסת. וכל שעה שתראה דם טמא אחר דם טהור, דיה שעתה: <b>צמרמורת</b>. לשון סמר מפחדך בשרי (תהלים קי''ט). אריצמינ''ט בלע''ז: <b>אוחזין אותה</b>. כך למודה להיות בכל עת שהיא רואה: <b>וכן כיוצא בהן</b>. משאר סימנים שהנשים הרואות דם למודות להיות בכך. כגון שראשה כבד עליה, או אוחזה רתת ורעד, או כאב לב, וכיוצא בזה, אם קבעה לה שלש פעמים הרי זה וסת:
<b style="color: gray;">תוי"ט</b>
{כא} <b>מפהקת</b> כו'. ומיירי שמפהקת או מעטשת כמה פעמים זה אחר זה. דאילו חד זימנא זה דרך כל האדם. הרא''ש. ועתוי''ט:
<h3>פרק ט - משנה ט</h3>
הָיְתָה לְמוּדָה לִהְיוֹת רוֹאָה בִּתְחִלַּת הַוְּסָתוֹת, כָּל הַטָּהֳרוֹת שֶׁעָשְׂתָה בְּתוֹךְ הַוְּסָתוֹת, טְמֵאוֹת. בְּסוֹף הַוְּסָתוֹת {כב}, כָּל הַטָּהֳרוֹת שֶׁעָשְׂתָה בְּתוֹךְ הַוְּסָתוֹת, טְהוֹרוֹת. רַבִּי יוֹסֵי אוֹמֵר, אַף יָמִים וְשָׁעוֹת וְסָתוֹת. הָיְתָה לְמוּדָה לִהְיוֹת רוֹאָה עִם הָנֵץ הַחַמָּה, אֵינָהּ אֲסוּרָה אֶלָּא עִם הָנֵץ הַחַמָּה. רַבִּי יְהוּדָה אוֹמֵר, כָּל הַיּוֹם שֶׁלָּהּ:
<b style="color: gray;">רע"ב</b> <b>למודה להיות רואה בתחלת הוסתות שבגופה</b>. כגון בתחלת העטושים והפיהוקין וכיוצא בהן: <b>אף ימים ושעות וסתות</b>. שעות נמי וסתות נינהו, ובתר דידהו אזלינן. שאם היתה רגילה לראות מעשרים יום לעשרים יום ומשש שעות לשש שעות, מותרות לשמש ביום עשרים עד שש שעות, וחוששת בשעה ששית לבד {כג}. עברה שעה ששית ולא ראתה, מותרת לשמש כל היום כולו: <b>היתה למודה להיות רואה עם הנץ החמה</b>. סיומא דמלתא דרבי יוסי היא: <b>אינה אסורה אלא עם הנץ החמה</b>. וכל הלילה משמשת. ואם עבר הנץ החמה ולא ראתה, משמשת כל היום. דדוקא שעת הוסתות חוששת, ותו לא: <b>רבי יהודה אומר כל היום שלה</b>. כלומר מותרת לשמש כל היום, משעבר הנץ החמה {כד} ולא ראתה. אבל כל הלילה שלפני הנץ החמה של וסתה, אסורה לשמש. ועם הנץ החמה דקתני, היינו דרגילה למחזי בסוף ליליא מקמי דלמטי תחלת יממא, ואנן אסרינן לה כל עונת וסתה. נמצאת אסורה כל הלילה שהיא עונת וסתה. והלכה כרבי יהודה:
<b style="color: gray;">תוי"ט</b>
{כב} <b>בסוף</b> הוסתות. ולא נמשך אחר הוסתות. טור: {כג} <b>תניא</b>, והזרת' וגו', מכאן אמר ר' יאשיה, אזהרה לבני ישראל שיפרשו מנשותיהם סמוך לוסתן. וכמה, אמר רבה עונה. גמרא. ולמאי דקיימא לן וסתות דרבנן, קרא אסמכתא בעלמא הוא. וכ''כ הה''מ והר''ן: {כד} <b>ולא</b> פליג אוסתות הגוף דרישא:
<h3>פרק ט - משנה י</h3>
הָיְתָה לְמוּדָה לִהְיוֹת רוֹאָה יוֹם חֲמִשָּׁה עָשָׂר וְשִׁנְּתָה לִהְיוֹת רוֹאָה לְיוֹם עֶשְׂרִים, זֶה וָזֶה אֲסוּרִין. שִׁנְּתָה פַּעֲמַיִם לְיוֹם עֶשְׂרִים, זֶה וָזֶה אֲסוּרִין. שִׁנְּתָה שָׁלשׁ פְּעָמִים לְיוֹם עֶשְׂרִים, הֻתַּר חֲמִשָּׁה עָשָׂר וְקָבְעָה לָהּ יוֹם עֶשְׂרִים, שֶׁאֵין אִשָּׁה קוֹבַעַת לָהּ וֶסֶת, עַד שֶׁתִּקְבְּעֶנָּה שָׁלשׁ פְּעָמִים {כה}. וְאֵינָהּ מְטַהֶרֶת הַוֶּסֶת, עַד שֶׁתֵּעָקֵר מִמֶּנָּה שָׁלשׁ פְּעָמִים {כו}:
<b style="color: gray;">רע"ב</b> <b>ואינה מיטהרת מן הוסת שפסק ממנה, שלא לחוש לו:</b>
<b style="color: gray;">תוי"ט</b>
{כה} <b>שתקבענו</b> שלש פעמים. והני מילי למעקריה, שאינו נקבע כדי שתהיה צריכה שלש פעמים לעקרו. אבל לחוש לו, אפילו בפעם אחת חוששת. ואשמעינן דאפילו בימי זיבתה חוששת. וזה וזה אסורין דלעיל, הוה אמינא דוקא בימי נדתה. גמרא: {כו} <b>שתעקר</b> כו'. והני מילי, כשקבעתו שלש פעמים. אבל לא קבעה לה אלא פעם אחת או שתי פעמים, בחדש זימנא מיעקרא. גמרא:
<h3>פרק ט - משנה יא</h3>
נָשִׁים בִּבְתוּלֵיהֶם כַּגְּפָנִים. יֵשׁ גֶּפֶן שֶׁיֵּינָהּ אָדוֹם, וְיֵשׁ גֶּפֶן שֶׁיֵּינָהּ שָׁחוֹר, וְיֵשׁ גֶּפֶן שֶׁיֵּינָהּ מְרֻבֶּה, וְיֵשׁ גֶּפֶן שֶׁיֵּינָהּ מֻעָט. רַבִּי יְהוּדָה אוֹמֵר, כָּל גֶּפֶן יֶשׁ בָּהּ יָיִן. וְשֶׁאֵין בָּהּ יַיִן, הֲרֵי זֶה דּוֹרְקְטִי {כז}:
<b style="color: gray;">רע"ב</b> <b>יש גפן שיינה אדום ויש גפן שיינה שחור</b>. כך יש אשה שדם שלה אדום, ויש שדם שלה שחור: <b>כל גפן יש בה יין</b>. כל אשה יש לה דם נדה ודם בתולים: <b>ושאין בה הרי זה דורקטי</b>. דור קטוע. כלומר קטוע בנים, עקרה שאינה יולדת:
<b style="color: gray;">תוי"ט</b>
{כז} <b>ר'</b> יהודה אומר כו'. ונפקא מינה שאין לו טענת בתולים. הר''מ:
<h2>פרק י</h2>
<h3>פרק י - משנה א</h3>
תִּינוֹקֶת שֶׁלֹּא הִגִּיעַ זְמַנָּהּ לִרְאוֹת {א} וְנִסֵּת, בֵּית שַׁמַּאי אוֹמְרִים, נוֹתְנִין לָהּ אַרְבָּעָה לֵילוֹת {ב}. וּבֵית הִלֵּל אוֹמְרִים, עַד שֶׁתִּחְיֶה הַמַּכָּה. הִגִּיעַ זְמַנָּהּ לִרְאוֹת וְנִסֵּתּ, בֵּית שַׁמַּאי אוֹמְרִים, נוֹתְנִין לָהּ לַיְלָה הָרִאשׁוֹן. וּבֵית הִלֵּל אוֹמְרִים, עַד מוֹצָאֵי שַׁבָּת, אַרְבָּעָה לֵילוֹת. רָאֲתָה וְעוֹדָהּ בְּבֵית אָבִיהָ, בֵּית שַׁמַּאי אוֹמְרִים, נוֹתְנִין לָהּ בְּעִילַת מִצְוָה {ג}. וּבֵית הִלֵּל אוֹמְרִים, כָּל הַלַּיְלָה כֻּלָּהּ:
<b style="color: gray;">רע"ב</b> <b>תינוקת</b>. נותנין לה ארבעה לילות. ואפילו רואה, אמרינן דם בתולים הוא וטהור: <b>עד שתחיה המכה</b>. שתתרפא המכה של בעילה. וכל זמן שהדם שותת ממנה כשהיא עומדת, וכשהיא יושבת אינו שותת, או ששותת כשהיא יושבת על גבי דבר קשה, וכשיושבת על גבי דבר רך כגון על גבי כרים וכסתות אינו שותת, בידוע שלא חיתה המכה, ומחמת המכה של בתולים בא הדם. אבל אם הדם שותת בין כשהיא עומדת בין כשהיא יושבת ובין כשיושבת על דבר רך ובין כשיושבת על דבר קשה, אין זה דם מכה אלא דם נדה: <b>הגיע זמנה לראות</b>. ולא ראתה, ונישאת: <b>עד מוצאי שבת ארבעה לילות</b>. שהרי היא נישאת ברביעי. דבתולה נישאת ליום רביעי ונבעלת ליל חמישי: <b>בעילת מצוה</b>. בעילה ראשונה: <b>כל הלילה כולה</b>. ואפילו בועל בעילות הרבה. וכל הדברים הללו, בדורות הראשונים בלבד, אבל אחר שפשטה החומרא שהחמירו בנות ישראל על עצמן שאפילו רואות דם טפה כחרדל יושבות עליה שבעה נקיים, כל הנושא בתולה אפילו קטנה שלא הגיע זמנה לראות ולא ראתה מעולם, לאחר שבעל בעילת מצוה {ד} אין מותר לו לבוא עליה עד שתספור שבעה נקיים {ה} אחר שיפסוק הדם, כדין שאר נשים שרואות דם:
<b style="color: gray;">תוי"ט</b>
{א} <b>זמנה</b> כו'. היינו כשהיא נערה והביאה שתי שערות. הר''ן: {ב} <b>ארבעה</b> כו'. בית הלל לא בעי רצופין. וכן נראה לבית שמאי דאפילו מפוזרות, כמו לבית הלל. תוס': {ג} <b>נותנין</b> כו'. פירוש, שאין צריך לפרוש כדרך המשמש עם הטהורה ופרסה נדה תחתיו, אלא בועל כדרכו ופורש נמי אפילו בקושי: הרא''ש: {ד} <b>בדרכו</b> וכמו שכתבתי [אות ג']: {ה} <b>טעם</b> חומרא זו, דאין הכל בקיאין בחילוק בין הגיע זמנה לראות בין לא הגיע, בין בוגרת, ובין ראתה ללא ראתה. ועוד משום דחתן יצרו תוקפו. הלכך הושוו כולן להחמיר בחומרא שבחומרות דהיינו בוגרת שראתה. ואפילו בעל ולא מצאה דם, צריך לפרוש, דשמא חיפהו שכבת זרע. הרא''ש. ועתוי''ט:
<h3>פרק י - משנה ב</h3>
נִדָּה שֶׁבָּדְקָה עַצְמָהּ יוֹם שְׁבִיעִי שַׁחֲרִית וּמָצְאתָה טְהוֹרָה, וּבֵין הַשְּׁמָשׁוֹת לֹא הִפְרִישָׁה, וּלְאַחַר יָמִים בָּדְקָה וּמָצְאתָה טְמֵאָה, הֲרֵי הִיא בְּחֶזְקַת טָהֳרָה. בָּדְקָה עַצְמָהּ בְּיוֹם שְׁבִיעִי בַּשַׁחֲרִית וּמָצְאתָה טְמֵאָה, וּבֵין הַשְּׁמָשׁוֹת לֹא הִפְרִישָׁה, וּלְאַחַר זְמָן בָּדְקָה וּמָצְאתָה טְהוֹרָה, הֲרֵי זוֹ בְּחֶזְקַת טְמֵאָה, וּמְטַמְּאָה מֵעֵת לְעֵת וּמִפְּקִידָה לִפְקִידָה. וְאִם יֶשׁ לָהּ וֶסֶת, דַּיָּהּ שַׁעְתָּהּ. רַבִּי יְהוּדָה אוֹמֵר, כֹּל שֶׁלֹּא הִפְרִישָׁה בְטָהֳרָה מִן הַמִּנְחָה וּלְמַעְלָה, הֲרֵי זוֹ בְּחֶזְקַת טְמֵאָה. וַחֲכָמִים אוֹמְרִים, אֲפִלּוּ בַשְּׁנִיָּה לְנִדָּתָהּ בָּדְקָה וּמָצְאתָה טְהוֹרָה, וּבֵין הַשְּׁמָשׁוֹת לֹא הִפְרִישָׁה, וּלְאַחַר זְמָן בָּדְקָה וּמָצְאתָה טְמֵאָה, הֲרֵי זוֹ בְּחֶזְקַת טָהֳרָה:
<b style="color: gray;">רע"ב</b> <b>לא הפרישה</b>. לא בדקה עצמה להפריש בטהרה: <b>ולאחר ימים</b>. לאחר שטבלה בליל שמיני: <b>הרי זו בחזקת טהרה</b>. בימים שבין טבילתה למציאת טומאה. וטהרותיה שנגעה בהן טהורות, דאימור השתא הוא דחזאת: <b>ומטמאה מעת לעת</b>. ארישא קאי, דקתני ולאחר ימים בדקה ומצאה טמאה הרי היא בחזקת טהרה, אבל מטמאה מעת לעת של ראיה זו או מפקידה לפקידה: <b>אפילו בשניה לנדתה</b>. בדקה שחרית ומצאה טהורה, ובין השמשות לא הפרישה, ולבסוף שבעה טבלה, ולאחר ימים בדקה ומצאה טמאה, הרי זו עד עכשיו בחזקת טהרה. ושלש מחלוקות בדבר, לתנא קמא בדיקת שחרית דשביעי הוא דמטהרתה, אבל שני לנדתה, לא. ולר' יהודה אפילו בדיקת שחרית דשביעי לא מטהרה עד שתפרוש בין השמשות. ולרבנן אפילו בשני, דכיון דפסק פסק. ודוקא בשני הוא דמטהרי רבנן, אבל בראשון מצאה טהור ושוב לא בדקה, וטבלה בליל שמיני, ועשתה טהרות, ואחר כך מצאה טמא, לא מטהרי רבנן, לפי שביום ראשון הוחזקה מעין פתוח. ומשום הכי קתני ואפילו בשניה לנדתה דוקא, אבל ראשון לא. והלכה כחכמים:
<b style="color: gray;">תוי"ט</b> <b>.אין</b> פירוש למשנה זו
<h3>פרק י - משנה ג</h3>
הַזָּב וְהַזָּבָה שֶׁבָּדְקוּ עַצְמָן בְּיוֹם רִאשׁוֹן {ו} וּמָצְאוּ טָהוֹר, וּבַיּוֹם הַשְּׁבִיעִי וּמָצְאוּ טָהוֹר, וּשְׁאָר יָמִים שֶׁבֵּינְתַיִם לֹא בָדְקוּ, רַבִּי אֱלִיעֶזֶר אוֹמֵר, הֲרֵי הֵן בְּחֶזְקַת טָהֳרָה. רַבִּי יְהוֹשֻׁעַ אוֹמֵר, אֵין לָהֶם אֶלָּא יוֹם רִאשׁוֹן וְיוֹם שְׁבִיעִי בִּלְבָד. רַבִּי עֲקִיבָא אוֹמֵר, אֵין לָהֶם אֶלָּא יוֹם שְׁבִיעִי בִּלְבָד:
<b style="color: gray;">רע"ב</b> <b>הזב והזבה</b>. שצריכין לספור שבעה נקיים, ופסקו מראייתן והתחילו לספור, ובדקו יום ראשון ושביעי כו': <b>אין להם אלא יום ראשון ושביעי בלבד</b>. וצריכין לספור עוד חמשה. ימים נקיים, כדי להשלים לשבעה: <b>ר' עקיבא אומר אין להם אלא שביעי</b>. שמא ראו בינתיים וסתרו ספירתן הראשונה. והלכה כר' אליעזר:
<b style="color: gray;">תוי"ט</b>
{ו} ראשון. פירוש לנקיים. שהוא רביעי לתחלת זיבה:
<h3>פרק י - משנה ד</h3>
הַזָּב וְהַזָּבָה וְהַנִּדָּה וְהַיּוֹלֶדֶת וְהַמְּצוֹרָע שֶׁמֵּתוּ, מְטַמְּאִין בְּמַשָּׂא עַד שֶׁיִּמּוֹק הַבָּשָׂר. נָכְרִי שֶׁמֵּת, טָהוֹר מִלְּטַמֵּא בְּמַשָּׂא. בֵּית שַׁמַּאי אוֹמְרִים, כָּל הַנָּשִׁים מֵתוֹת נִדּוֹת. וּבֵית הִלֵל אוֹמְרִים, אֵין נִדָּה אֶלָּא שֶׁמֵּתָה נִדָּה:
<b style="color: gray;">רע"ב</b> <b>מטמאין במשא</b>. בגמרא פריך, אטו כל מת מי לא מטמא במשא. אלא מאי במשא, באבן מסמא {ז}. כלומר אבן גדולה וכבדה שאינה מיטלטלת. ואם היא מונחת על גבי כלים ומת נתון עליה אין זה משא, הואיל ואינה ראויה להטלטל עמו, ושאר מתים לא מטמו, והני מטמו מדרבנן, הואיל ומחיים מטמו באבן מסמא מדאורייתא שהרי מטמאים מושב כל שתחתיהן, גזור (בהו רבנן לאחר מיתה) שמא יתעלפו ודומה למת, ואי אמרת זב מת אינו מטמא, בזב חי שנתעלף אתי לטהורי: <b>עד שימוק הבשר</b>. דמהשתא הוי מת ודאי: <b>נכרי שמת</b>. אע''ג דמחיים הרי הוא כזב לכל דבריו ומטמא באבן מסמא, משמת, טהור מלטמא באבן מסמא, הואיל וטומאת זיבה שעליו מחיים אינה אלא מדברי סופרים: <b>כל הנשים</b>. מחזקינן להו כנדות, ומטבילין כלים שהיו עליהן סמוך ליציאת נשמה אע''פ שלא נגעו בהן לאחר מיתה. לפי שבראשונה היו מטבילין כלים על גבי נדות מתות, והיו נדות חיות מתביישות, שאפילו במיתתן הן משונות משאר נשים, התקינו שיהיו מטבילין על גבי כל הנשים, מפני כבודן של נדות חיות: <b>ובית הלל אומרים אין נדה אלא שמתה נדה</b>. דלית להו לבית הלל האי תקנתא:
<b style="color: gray;">תוי"ט</b>
{ז} <b>לשון</b> דקרא והיתיאת אבן חדא ושומת על פום גובא. גמרא:
<h3>פרק י - משנה ה</h3>
הָאִשָּׁה שֶׁמֵּתָה וְיָצָא מִמֶּנָּה רְבִיעִית דָּם, מִטַמְּאָה מִשּׁוּם כֶּתֶם, וּמְטַמְּאָה בָאֹהֶל. רַבִּי יְהוּדָה אוֹמֵר, אֵינָהּ מְטַמְּאָה מִשּׁוּם כֶּתֶם, מִפְּנֵי שֶׁנֶּעֱקַר מִשֶּׁמֵּתָה. וּמוֹדֶה רַבִּי יְהוּדָה בְּיוֹשֶׁבֶת עַל מַשְׁבֵּר וּמֵתָה וְיָצָא מִמֶּנָּה רְבִיעִית דָּם, שֶׁהִיא מְטַמְּאָה מִשּׁוּם כֶּתֶם. אָמַר רַבִּי יוֹסֵי, לְפִיכָךְ אֵינָהּ מְטַמְּאָה בָאֹהֶל:
<b style="color: gray;">רע"ב</b> <b>מטמאה משום כתם של נדה, במשהו</b> ! {ח} . דאי משום טומאת מת, לא מטמאה אלא ברביעית: <b>ומטמאה באוהל</b>. אם כל הרביעית יחד: <b>שמטמא משום כתם</b>. במשהו. שנעקר מחיים. ואין הלכה לא כרבי יהודה ולא כרבי יוסי. הלכך, לא שנא יושבת על משבר ולא שנא שאר מתות, כולהו מטמאות משום כתם, ומטמאות באוהל {ט}:
<b style="color: gray;">תוי"ט</b>
{ח} <b>ואע''ג</b> שנעקר דם משמתה, דמקור מקומו טמא. גמרא. ולא משום שנגע במת טמא הדם, אלא כתם ראייה גמורה קאמר, שיטמא הדם במגע ובמשא, אע''ג דלאו רואה היא לאחר מיתה, הואיל והיה במקור מחיים כו'. תוס'. ועתוי''ט ות''ח: {ט} <b>ומשום</b> דם תבוסה ומדרבנן. ורבי יהודה נמי הכי סבירא ליה. ועתוי''ט:
<h3>פרק י - משנה ו</h3>
בָּרִאשׁוֹנָה הָיוּ אוֹמְרִים, הַיּוֹשֶׁבֶת עַל דַּם טֹהַר, הָיְתָה מְעָרָה מַיִם לַפָסַח. חָזְרוּ לוֹמַר, הֲרֵי הִיא כְּמַגַּע טְמֵא מֵת {יג} לַקֳּדָשִׁים {יד}, כְּדִבְרֵי בֵית הִלֵּל. בֵּית שַׁמַּאי אוֹמְרִים, אַף כִּטְמֵא מֵת:
<b style="color: gray;">רע"ב</b> <b>מערה למים לפסח</b>. מכלי אל כלי לרחוץ בם את בשר הפסח. אבל במים אינה נוגעת {י}, שהיא טבולת יום, שטבלה לסוף שבועים ואין לה הערב שמש עד יום שמונים {יא} שהוא תיכף להבאת כפרתה, והכתוב עשאה טבולת יום, דכתיב (ויקרא י''ב) בכל קודש לא תגע, וקיי''ל בכל קודש, לרבות את התרומה, וטבול יום, שני הוא. וכשהיא מערה, אינה נוגעת במים אלא בכלי, ושני אינו מטמא כלי. אבל במים לא תגע, הואיל והם עשויין לרחוץ בהם את הפסח, דחולין שנעשו על טהרת הקודש כקודש דמי: <b>חזרו לומר הרי היא כמגע טמא מת</b>. טבול יום דינו כנוגע בטמא מת, שהוא ראשון, דוקא לקדשים, אבל לחולין, לא הוי טבול יום כנוגע בטמא מת להיות ראשון, אלא שני, הלכך יכולה היא ליגע אפילו במים, שהמים חולין הן, וטבול יום, שני הוא, ואין שני עושה שלישי בחולין. ואף על פי שהמים הללו נעשים על טהרת הקודש שהרי לרחיצת פסח עשויות, לא מהני שני בהו, דחולין שנעשו על טהרת הקודש לאו כקודש דמו {יב}: <b>בית שמאי אומרים אף כטמא מת</b>. שהוא אב הטומאה ועושה מגעו ראשון. כך מגעו של טבול יום, ראשון הוא:
<b style="color: gray;">תוי"ט</b>
{י} <b>ולא</b> תני סתמא אינה נוגעת, לאשמעינן דמערה ולא חיישינן שמא נגעה במים. תוי''ט: {יא} <b>נקט</b> הימים המרובים. והוא הדין למעוטים דשל זכר: {יב} <b>וחזרו</b> בשתים, חדא לחומרא וחדא לקולא: {יג} <b>טמא</b> מת. שלא טבל. הר''מ. ולא ידעתי למה לא תלינן במגע נדה דהוי נמי ראשון. והר''מ כתב, כמו שנגע בנדה או בטמא מת: {יד} <b>לקדשים</b>. וכאבא שאול דריש פרק ב' דמעילה. תוס'. וצריך עיון על הר''מ שפסק כסתמא דהכא וכתנא קמא דהתם:
<h3>פרק י - משנה ז</h3>
וּמוֹדִים שֶׁהִיא אוֹכֶלֶת בַּמַּעֲשֵׂר, וְקוֹצָה לָהּ חַלָּה, וּמַקֶּפֶת וְקוֹרְאָה לָהּ שֵׁם {טו}. וְאִם נָפַל מֵרֻקָּהּ וּמִדַּם טָהֳרָהּ עַל כִּכַּר שֶׁל תְּרוּמָה, שֶׁהוּא טָהוֹר. בֵּית שַׁמַּאי אוֹמְרִים, צְרִיכָה טְבִילָה בָּאַחֲרוֹנָה. וּבֵית הִלֵּל אוֹמְרִים, אֵינָהּ צְרִיכָה טְבִילָה בָּאֲחֲרוֹנָה:
<b style="color: gray;">רע"ב</b> <b>ומודים שאוכלת במעשר</b>. כדין טבול יום, דטבל ועלה אוכל במעשר: <b>וקוצה לה חלה</b>. ואינה קוראה לה שם ומניחתה בכלי. ואע''פ שהיא נוגעת בחולין הטבולין לחלה, לאו כחלה דמי, ואין שני פוסל בהן: <b>ומקפת</b>. מקרבת הכלי שהניחה בו החלה אצל העיסה. לפי שמצוה לתרום מן המוקף, מן הקרוב לדבר שהוא תורם עליו: <b>ואם נפל מרוקה ומדם טהרה</b>. דהוו להו משקין היוצאין מן הטבול יום, וטהורין הן: <b>צריכה טבילה באחרונה</b>. ליל שמונים צריכה טבילה לאכול בתרומה אם כהנת היא. ואם ישראלית היא, צריכה טבילה לביאת מקדש, מפני שטבולת יום ארוך היא והסיחה דעתה מן התרומה ומן המקדש: <b>אינה צריכה טבי, לה באחרונה</b>. וסומכת על הטבילה של סוף שבועים. ודוקא לתרומה ולביאת מקדש. אבל לאכילת קדשים, מודו בית הלל שהיא צריכה טבילה אחרת לסוף שמונים, דקיימא לן {טז} האונן ומחוסר כפורים צריכים טבילה לקודש, הלכך, לאחר שהביאה כפרתה, טובלת לקדשים:
<b style="color: gray;">תוי"ט</b>
{טו} <b>ומקפת</b>. וקוראה כו'. סד''א נגזר דלמא אתיא למנגע בה מאבראי, קמ''ל. גמרא: {טז} <b>בפרק</b> ג' דחגיגה משנה ג'. והא דכתב שם הר''ב דמחוסר כיפורים פוסל בנגיעה, היינו קודם הבאת קרבנותיו. ולא קאי אריש דבריו דמיירי לאחר הבאת קרבנותיו דאז אין צריך טבילה אלא לאכילה, וכמו שכתב כאן. ועתוי''ט:
<h3>פרק י - משנה ח</h3>
הָרוֹאָה יוֹם אַחַד עָשָׂר וְטָבְלָה לָעֶרֶב וְשִׁמְּשָׁה, בֵּית שַׁמַּאי אוֹמְרִים, מְטַמְּאִין מִשְׁכָּב וּמוֹשָׁב {יז}, וְחַיָּבִין בַּקָּרְבָּן. בֵּית הִלֵּל אוֹמְרִים, פְּטוּרִין מִן הַקָּרְבָּן. טָבְלָה בְּיוֹם שֶׁלְּאַחֲרָיו וְשִׁמְּשָׁה אֶת בֵּיתָהּ וְאַחַר כָּךְ רָאֲתָה, בֵּית שַׁמַּאי אוֹמְרִים, מְטַמְּאִין מִשְׁכָּב וּמוֹשָׁב וּפְטוּרִים מִן הַקָּרְבָּן. וּבֵית הִלֵּל אוֹמְרִים, הֲרֵי זֶה גַּרְגְּרָן. וּמוֹדִים בָּרוֹאָה בְּתוֹךְ אַחַד עָשָׂר יוֹם {יט} וְטָבְלָה לָעֶרֶב וְשִׁמְּשָׁה, שֶׁמְּטַמְּאִין מִשְׁכָּב וּמוֹשָׁב וְחַיָּבִין בַּקָּרְבָּן. טָבְלָה בְּיוֹם שֶׁלְּאַחֲרָיו וְשִׁמְּשָׁה, הֲרֵי זוֹ תַּרְבּוּת רָעָה, וּמַגָּעָן וּבְעִילָתָן תְּלוּיִם:
<b style="color: gray;">רע"ב</b> <b>הרואה יום אחד עשר</b>. שהוא סוף ימי זיבה, ואין יום שלאחריו מצטרף עמו לזיבה. שאם ראתה יום שנים עשר ושלשה עשר, אינה זבה גדולה בשביל כן, לפי שהן תחילת ימי נדה ואינן מצטרפין עם ימי זיבה: <b>בית שמאי אומרים מטמאין משכב ומושב</b>. ואפילו הבועל מטמא משכב ומושב לטמא אוכלין ומשקין, מפני שהוא כבא על שומרת יום כנגד יום, דסברי בית שמאי יום אחד עשר בעי שימור {יח}. ובית הלל פוטרים מן הקרבן, דסברי, יום אחד עשר הואיל ואין יום שלאחריו מצטרף עמו לזיבה, לא בעי שימור. מיהו לענין טומאה מודו דבועלה מטמא מדרבנן, גזירה יום אחד עשר אטו תוך אחד עשר, דמטמאה בועלה מדאורייתא, אבל לענין קרבן, להביא חולין לעזרה, לא: <b>טבלה ביום שלאחריו</b>. דעבדה שימור קצת. ושמור מעליא הוא, אלא שתוך אחד עשר יום אסור לעשות כן, שלא תבוא לידי ספק, שמא תראה לאחר תשמיש ומצטרפין הימים לזיבה: <b>מטמאין משכב ומושב</b>. מדרבנן מטמא אפילו בועלה משכב ומושב. גזירה אטו תוך אחד עשר: <b>ופטורין מן הקרבן</b>. דהא עבדה שימור. ואע''פ שחזרה וראתה, אין מצטרפין לזיבה, שהרי תחילת נדה היא: <b>גרגרן</b>. ממהר לחטוא. שמא ירגיל בכך תוך אחד עשר. אבל לענין טומאה, טהור: <b>וחייבין בקרבן</b>. אפילו לא תראה למחר, דהא בעיא שימור, וזאת לא שמרה כלל, ונמצא שבעל זבה קטנה: <b>טבלה יום שלאחריו</b>. דעבדה קצת שימור, ושימשה: <b>הרי זו תרבות רעה</b>. שמא תראה אחרי כן ותצטרף לשלפניו ואין טבילתה טבילה: <b>ומגען</b>. לענין טומאה וטהרה: <b>ובעילתן</b>. לענין קרבן: <b>תלויין</b>. שאם תראה, מגען מגע זבה וחייבין קרבן בבעילתן. ואם לא תראה, מגען טהור ופטורים מן הקרבן על בעילתן:
<b style="color: gray;">תוי"ט</b>
{יז} <b>מטמאין</b> כו'. הואיל וכזבה קטנה היא. וילפינן לה מקרא בגמרא. וכן הא דבועל מטמא, ילפינן לה מקרא. ובתוספתא הובא בגמרא [דף ע''ב] דלבועלה תולין, ואם תראה למחר מטמא למפרע. וא''כ, קרא אסמכתא בעלמא: {יח} <b>וכל</b> היכא דבעי שימור, אינה טובלת אלא ביום: {יט} <b>בתוך</b> אחד עשר ואפילו בעשירי, אע''ג דאינה ראויה לבא לידי זבה גמורה. הר''מ: