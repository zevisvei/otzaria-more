<h1>משנה - מועד קטן</h1>

<h2>פרק א</h2>
<h3>פרק א - משנה א</h3>
מַשְׁקִין בֵּית הַשְּׁלָחִין בַּמּוֹעֵד {ב} וּבַשְּׁבִיעִית, בֵּין מִמַּעְיָן שֶׁיָּצָא בַּתְּחִלָּה, בֵּין מִמַּעְיָן שֶׁלֹּא {ו} יָצָא בַּתְּחִלָּה. אֲבָל אֵין מַשְׁקִין {ז} לֹא מִמֵּי הַגְּשָׁמִים וְלֹא מִמֵּי הַקִּילוֹן {ח}. וְאֵין עוֹשִׂין {י} עוּגִיּוֹת לַגְּפָנִים:
<b style="color: gray;">רע"ב</b> <b>משקין בית השלחין</b>. ארץ עיפה וצמאה למים. תרגום עיף ויגע, משלהי ולאי {א}: <b>משקין במועד</b>. דדבר האבד מותר במועד {ג}, ושדה בית השלחין משעה שמתחיל להשקותו אם אינו משקה אותו תדיר מיד נאבד, כדתנן בסוף מתני', זרעים שלא שתו לפני המועד לא ישקם במועד דלא פסדי, אבל שתו לפני המועד ישקם במועד. ודוקא שדה לבן של תבואה שהוא שלחין משקין במועד, אבל שדה שלחין של אילן לא שרי במועד, דלא פסדי. ובשביעית שרי להשקות בין שדה בית השלחין בין שדה בית הבעל. ובית השלחין, משום מועד בלבד נקט לה {ד}: <b>שיצא בתחלה</b>. שיוצא עכשיו מתחלה. ואין חוששין הואיל וחדש הוא שמא יפלו גדותיו ואתי לתקן במועד ואיכא טרחא {ה} <b>שלא יצא בתחלה</b>. שהוא ישן: <b>אבל לא ממי גשמים</b>. גזירה משום מי קילון. קילון הם מים של בור עמוק ובו מי גשמים מכונסים, דביה איכא טרחא יתירה לדלות {ט}: <b>עוגיות</b>. חריצים {יא} שעושים בעיקרי הזיתים ובעיקרי הגפנים {יב} כדי שיתמלאו מים:
<b style="color: gray;">תוי"ט</b>
{א} <b>וה''א</b> מתחלף בחי''ת. רש''י. ששניהם ממוצא הגרון. ועיף היינו למים כדכתיב מים קרים על נפש עיפה: {ב} <b>במועד</b>. המשנה תקרא (מועד מה שאנו קורים) חולו של מועד (והם) הימים שבין מועד למועד. הר''מ: {ג} <b>רש''י</b>. והרי''ף והר''מ והרא''ש והטור פה אחד הסכימו דאין לחש''מ עיקר מן התורה. וברייתא דחגיגה דלמדוה מקרא אינו אלא אסמכתא. וחב''י כתב שנ''ל מזאת הברייתא שיש לו עיקר מן התורה והכתוב מסרה לחכמים לאסור ולהתיר כפי שנראה להם: {ד} <b>אבל</b> הר''מ נראה שאין סובר כך אלא דבית חבעל נמי אסור בשביעית ועתוי''ט: {ה} <b>כלומר</b> שאפילו דבר האבד לא התירו כשיש טרחא: {ו} <b>שלא</b>. ואצטריך למתני למעוטי שדה חבעל שאפילו ממעין שלא יצא בתחלה אסור. גמרא: {ז} <b>אין</b> משקין. אמועד קאי דגבי שביעית לא חיישינן לטרחא יתירא וטעמא מפרש בירושלמי דשביעית ע''י שהוא מותר במלאכה שאינה דקרקע התירו אפילו בדבר של טורח א''נ שביעית ע''י שזמנה מרובה כו' ולא מסתבר לעשות ז' ימים האחרונים כז' דרגל: {ח} <b>הקילון</b>. כיון דמי הגשמים לא נאסרו אלא משום גזירה דמי הקילון הלכך שפיר נקטיה אחר מי גשמים. הר''נ: {ט} <b>ומלשון</b> קולתא שהוא תרגום כדה על שכמה. נקראת קילון. הר''נ: {י} <b>ואין</b> עושין כו'. מדרישא דהך אבל אין משקין לא קאי אשביעית. הך סיפא נמי לא קאי אשביעית הר''מ: {יא} <b>כדי</b> שיתעכבו שם המים מלשון הלהן תעגנה שהוא לשון עכוב. הר''נ: {יב} <b>לישנא</b> דברייתא ובאתריה דתנא דמתניתין שכיחי גפנים ולא זתים:
<h3>פרק א - משנה ב</h3>
רַבִּי אֶלְעָזָר בֶּן עֲזַרְיָה אוֹמֵר, אֵין עוֹשִׂין אֶת הָאַמָּה בַּתְּחִלָּה בַּמּוֹעֵד וּבַשְּׁבִיעִית, וַחֲכָמִים אוֹמְרִים {יג}, עוֹשִׂין אֶת הָאַמָּה בַּתְּחִלָּה בַּשְּׁבִיעִית, וּמְתַקְּנִין אֶת הַמְּקֻלְקָלוֹת {יד} בַּמּוֹעֵד. וּמְתַקְּנִין אֶת קִלְקוּלֵי הַמַּיִם שֶׁבִּרְשׁוּת הָרַבִּים {טז} וְחוֹטְטִין אוֹתָן. וּמְתַקְּנִין אֶת הַדְּרָכִים וְאֶת הָרְחוֹבוֹת {יז} וְאֶת מִקְוָאוֹת הַמַּיִם, וְעוֹשִׂין {יח} כָּל צָרְכֵי הָרַבִּים, וּמְצַיְּנִין אֶת הַקְּבָרוֹת, וְיוֹצְאִין {יט} (אַף) עַל הַכִּלְאַיִם:
<b style="color: gray;">רע"ב</b> <b>האמה</b>. חריצים שעושים בקרקע שבהן המים הולכים סביב השדה ומשדה לשדה, קרויין אמה, לפי שהן רוחב אמה ברום אמה: <b>בתחלה</b>. אם לא היתה מעולם אין עושין אותה בתחלה במועד, משום טרחא: <b>ובשביעית</b>. מפני שנראה כחופר בקרקע בשביעית: <b>ומתקנים את המקולקלת</b>. אם נפל לתוכה עפר ואינה מקלחת, מתקנים אותה {טו}, אבל אין עושים אותה בתחלה במועד. והלכה כחכמים: <b>ומתקנים קלקולי המים</b>. מים המכונסים בגומות לשתות מהן: <b>וחוטטין</b>. מנקין ומנקרין ומוציאין מתוכן צרורות וקסמין ועפרורית שנפל בהן: <b>ומציינין</b>. עושין ציונין על הקברות. שהיו ממחין סיד ושופכין על הקבר, והוא סימן להולכי דרכים שלא יעברו במקום טומאה: <b>ויוצאין</b>. שלוחי ב''ד במועד לעיין השדות שנזרעו כלאים, לעקור אותם. לפי שנוטלין שכר על כך מתרומת הלשכה {כ}, ובימי המועד נשכרים בזול, מפני שהן בטלים:
<b style="color: gray;">תוי"ט</b>
{יג} <b>וחכ''א</b> כו'. דכל שנראה כחופר לא הוי עבודה דעודר לא הוי כיון דמשליך את העפר למרחוק. והעודר מניח במקומו. הר''נ. ובר''מ משמע דמתיר אפילו אינו משליך למרחוק וע''ש הטעם: {יד} <b>המקולקלות</b>. סיומא דמלתא דרבנן הוא: {טו} <b>ולא</b> דמי למעין שיצא בתחלה כדלעיל דחיישינן שיפלו גדותיו ואתי לתקן דתקונא דהתם עשייה בתחלה היא כדקתני שיצא בתחלה: {טז} <b>שברה''ר</b>. אפילו אין רבים צריכים להם. וטעמא כתב הר''ן בשם הר''א לפי שצרכי רבים אינם נגמרים אלא בשעת חבטלה. משום דדמי לקדירה דבי שותפי כו' ומסיק דכי התירו במלאכת הדיוט ונ''ל דהיינו דתני וחוטטין ופרושי קמפרש דאלת''ה לישנא יתירא הוא דהיינו מתקנין: {יז} <b>ומתקנין</b> כו'. בריש שקלים תנן דבט''ו באדר מתקנין. ולפי שהקלקולים מצוין בדרכים לכך הוצרך תו לתקן בחה''מ: {יח} <b>ועושין</b> כו'. לאתויי בורות שיחין ומערות כשרבים צריכין להם עתה. אבל שלא לצורך המועד לא התירו מפני שהן מלאכת אומן. ואינו יכול לשנות בהן. ואם ישנה בהן יפסיד. הרא''ש. ועיין פירוש הר'ב בריש שקלים והוא מהירושלמי. וגמרא דידן לא ס''ל האי דיוקא משום דלא דמי להנך פרטי דמתניתין: {יט} <b>ויוצאין</b> כו'. בגמרא רמי והתנן בריש שקלים בא' באדר כו' ומשני כאן בבכיר כאן באפיל: {כ} <b>ולא</b> הוי מעילה. דלב ב''ד מתנה עליהן:
<h3>פרק א - משנה ג</h3>
רַבִּי אֱלִיעֶזֶר בֶּן יַעֲקֹב אוֹמֵר, מוֹשְׁכִים אֶת הַמַּיִם מֵאִילָן לְאִילָן, וּבִלְבַד שֶׁלֹּא יַשְׁקֶה אֶת כָּל הַשָּׂדֶה. זְרָעִים שֶׁלֹּא שָׁתוּ לִפְנֵי הַמּוֹעֵד, לֹא יַשְׁקֵם בַּמּוֹעֵד. וַחֲכָמִים מַתִּירִין בָּזֶה וּבָזֶה:
<b style="color: gray;">רע"ב</b> <b>מושכים את המים</b>. שתחת אילן, זה לאילן אחר, דליכא טרחא. אבל לא ישקה כל השדה. ובשדה בית הבעל איירי {כא}, דלא פסדי {כב}, שמי גשמים מספיקין לו, אלא שכשמשקין אותו הוי הרווחה טפי: <b>שלא שתו</b>. דלא פסדי: <b>בזה ובזה</b>. אפילו לא שתו ואפילו שדה הבעל, דמשום הרווחה שרו חכמים. והלכה כראב''י, דסתם מתניתין משקין בית השלחין דלעיל כוותיה. ומיהו שדה לחה שהקרקע שלה כמו טיט מותר להשקותה במועד אפילו לראב''י דכזרעים ששתו לפני המועד דמו:
<b style="color: gray;">תוי"ט</b>
{כא} <b>דאי</b> בבית השלחין התנן בריש פרקין דמשקין והיינו כל השדה אבל תימא מה דוחקיה לאוקמיה בשדה הבעל לוקמיה בשלחין ואלו בית הבעל מאן דכר שמיה כו' ואי קשיא משקין דלעיל הרי כתב בעצמו לעיל דשל אילן לא שרי במועד דלא פסדי ומתניתין הכי דייקא דמשיכה מאילן לאילן הוא דמותר הא השקאה לא וכן דברי הר'ן לחלק בכך. ועתוי''ט: {כב} <b>סברתו</b> בזה כפירש''י דמפרש זרעים שלא שתו לפני המועד שלא היו מלומדים לשתות תמיד לפני המועד לא ישקה במועד דהואיל ולא משקה להו תדיר לפני המועד לא הוי להו פסידא אי לא משקה להו במועד. ועתוי''ט:
<h3>פרק א - משנה ד</h3>
צָדִין אֶת הָאֵישׁוּת וְאֶת הָעַכְבָּרִים מִשְּׂדֵה הָאִילָן וּמִשְּׂדֵה הַלָּבָן, (שֶׁלֹּא) כְּדַרְכּוֹ, בַּמּוֹעֵד וּבַשְּׁבִיעִית {כד}. וַחֲכָמִים אוֹמְרִים, מִשְּׂדֵה הָאִילָן כְּדַרְכּוֹ, וּמִשְּׂדֵה הַלָּבָן שֶׁלֹּא כְּדַרְכּוֹ. וּמְקָרִין {כה} אֶת הַפִּרְצָה בַּמּוֹעֵד, וּבַשְּׁבִיעִית בּוֹנֶה כְּדַרְכּוֹ:
<b style="color: gray;">רע"ב</b> <b>האישות</b>. תנשמת. והיא בריה שאין לה עינים, ומפסדת את השדות: <b>ובשדה הלבן</b>. שחורשין וזורעין אותו לתבואה ואין בו אילנות: <b>בשדה האילן כדרכו</b>. דמפסדי טפי, ולהפסד מרובה חששו. לפיכך חופר גומא כדרכו ותולה בה מצודה {כג}: <b>שלא כדרכו</b>. נועץ שפוד בקרקע בחוזק ומנענע אילך ואילך ומוציא, ונמצאת גומא נעשית מאליה. אבל לא ע''י חפירה. והלכה כחכמים. ובשדה לבן הסמוכה לשדה אילן, חופר כדרכו, שמא יצאו משדה לבן ויחריבו האילנות: <b>ומקרין את הפרצה</b>. מסדרין את האבנים זו על זו כדרך בנין, ואינו טח בטיט. ובפרצה של גינה מיירי, אבל כותל חצר שנפל, בונה כדרכו, מפני הגנבים:
<b style="color: gray;">תוי"ט</b>
{כג} <b>והגומא</b>. אינו אלא כדי שיתקבצו שמה אישות הרבה ואפשר שנותן שם אוכלין כדי שיבואו ויאחזו במצודה. הר''נ: {כד} <b>ובשביעית</b>. לשון רש''י אף על גב דמתקן את השדה. ולשון הר''נ דלא גזרינן דילמא מחזי כחרישה כשאדם חופר וסותם את חוריהם: {כה} <b>ומקרין</b>. נ''ל שהוא נגזר משם קיר. ולא תני מקירין שלא יתערב במלת מקיר שענינו קרירות:
<h3>פרק א - משנה ה</h3>
רַבִּי מֵאִיר אוֹמֵר, רוֹאִין אֶת הַנְּגָעִים בַּתְּחִלָּה {כו} לְהָקֵל, אֲבָל לֹא לְהַחְמִיר. וַחֲכָמִים אוֹמְרִים, לֹא לְהָקֵל {כח} וְלֹא לְהַחְמִיר. וְעוֹד {כט} אָמַר רַבִּי מֵאִיר, מְלַקֵט אָדָם עַצְמוֹת אָבִיו וְאִמּוֹ, מִפְּנֵי שֶׁשִּׂמְחָה הִיא לוֹ. רַבִּי יוֹסֵי אוֹמֵר, אֵבֶל הִיא לוֹ. לֹא יְעוֹרֵר אָדָם עַל מֵתוֹ וְלֹא יַסְפִּידֶנּוּ קֹדֶם לָרֶגֶל שְׁלשִׁים יוֹם:
<b style="color: gray;">רע"ב</b> <b>רואין את הנגעים במועד להקל</b>. שאם טהור הוא אומר לו הכהן טהור אתה, ששמחה היא לו: <b>אבל לא להחמיר</b>. שאם טמא הוא, ישתוק, ולא יטמאנו ויצריכנו לצאת חוץ למחנה {כז}: <b>לא להקל ולא להחמיר</b>. מתוך שנזקק לראותו אם הוא טהור כדי להקל עליו, הוא נזקק להחמיר, שאם הוא טמא צריך לומר לו טמא אתה, כדכתיב (ויקרא י''ג) לטהרו או לטמאו, שאין כהן רשאי לשתוק' ומוטב לו שלא יראהו הכהן כלל: <b>מלקט אדם עצמות אביו ואמו</b>. במועד, כדי לקברם במקום הגון: <b>שששמחה היא לו</b>. כשרואה אותם [שקוברן בקברי אבותיו]. ואין הלכה כר''מ בשתיהן: <b>לא יערער על מתו</b>. לא יביא ספדן לערער על מתו שמת זה ימים רבים, לחזור על קרובי המת כדרך שחוזר הספדן שצועק ואומר בואו בכו עמי כל מרי לב. ומי שלבו דוה עליו הולך ומספיד על קרובו: <b>לא יספידנו</b>. לא ישכור ספדן על מתו שמת לו באותה שעה: <b>קודם לרגל שלשים יום</b>. תמיד {ל}. דאמרי טעמא בגמרא שדרך בני אדם לכנוס מעות לצורך הרגל קודם לרגל ל' יום מכי שמע שדורשים בהלכות הרגל, ושמא יתן המעות שכנס לצורך הרגל לספדן וימנע משמחת הרגל. ואית דאמרי שאין המת משתכח מן הלב אלא לאחר ל' יום אחר הספדו:
<b style="color: gray;">תוי"ט</b>
{כו} <b>בתחלה</b>. אפילו בתחלה שעדיין לא נזקק להסגר דמכל מקום שמחה היא לו כשאומר לו אינך צריך להסגר. ומלשון רש''י והר''ב נראה דלא גרסינן בתחלה. וכן משמע בגמרא. ועתוי''ט: {כז} <b>דאף</b> המוסגר משתלח. והא ודאי דכיון דמטמא נמי דגם הוא צער לו מ''מ צוותא דאינשי עיקר הוא: {כח} <b>לא</b> להקל כו'. ס''ל נמי דבכהן תליא מלתא אלא מדרשא דלטהרו או לטמאו נפיק להו דמכיון שנזקק לראותו אינו רשאי שישתוק: {כט} <b>ועוד</b>. כלומר ועוד מיקל: {ל} <b>ור''ל</b> בין לערער בין לספוד. ולשון רש''י אתרווייהו קאי. ויותר נ''ל שתיבת תמיד צ''ל אית:
<h3>פרק א - משנה ו</h3>
אֵין חוֹפְרִין כּוּכִין וּקְבָרוֹת בַּמּוֹעֵד, אֲבָל מְחַנְּכִים אֶת הַכּוּכִין {לא} בַּמּוֹעֵד. וְעוֹשִׂין נִבְרֶכֶת בַּמּוֹעֵד, וְאָרוֹן עִם הַמֵּת בֶּחָצֵר. רַבִּי יְהוּדָה אוֹסֵר, אֶלָּא אִם כֵּן יֵשׁ עִמּוֹ נְסָרִים {לד}:
<b style="color: gray;">רע"ב</b> <b>אין חופרין כוכין וקברות במועד</b>. להקבר בו מת שימות לאחר המועד. כוכין, במערה שתחת הקרקע. וקברות, בבנין: <b>אבל מחנכין</b>. שאם היה ארוך מקצרו. ואם היה קצר מאריך ומרחיב בו: <b>נברכת</b>. של כובסין {לב}, מקום מתוקן לכבס בו הבגדים, ולית ביה טרחא כולי האי: <b>וארון עם המת בחצר</b>. שמת שם. מותר לנסר הנסרים ולעשות לו ארון. אבל בחצר אחרת לא, שלא יאמרו מלאכה אחרת הוא עושה {לג}. ולא שנו אלא באדם שאינו מפורסם, אבל אדם מפורסם עושין לו ארון ואפילו בשוק. ולדידן שאנו מתי מספר, כל אדם הוי מפורסם: <b>ר''י אוסר</b>. להביא עצים לעשות נסרים בתחלה לצורך הארון אלא א''כ מנוסרות קודם יו''ט. ואין הלכה כר''י:
<b style="color: gray;">תוי"ט</b>
{לא} <b>הכוכין</b>. וה''ה לקבר. ואע''פ שאין צריכין להם עכשיו עשאום כצרכי רבים רבים שתו ורבים ישתו והרי הן כחטיטת בורות שיחין ומערות שאין צריכין להם עכשיו שהתירו בהן לסופן דהיינו חטיטה אבל לא תחילתם דהיינו חפירה כל שאין צריכין להם עכשיו. הרא''ש והר''נ. ושם כוך ארמית דכלח דכתיב באיוב מתרגם כוך: {לב} <b>לפי</b> שיש בה צורך לחוה''מ כדתנן ואלו מכבסין במועד: {לג} <b>לפי</b> שאין דרך לעשות ארונות לרוב מתים. הר''נ. ועתוי''ט: {לד} <b>נסרים</b>. דטורח גדול לעשותן במועד. רש''י:
<h3>פרק א - משנה ז</h3>
אֵין נוֹשְׂאִין נָשִׁים בַּמּוֹעֵד, לֹא בְּתוּלוֹת, וְלֹא אַלְמָנוֹת, וְלֹא מְיַבְּמִין, מִפְּנֵי שֶׁשִּׂמְחָה הִיא לוֹ. אֲבָל מַחֲזִיר הוּא אֶת גְּרוּשָׁתוֹ. וְעוֹשָׂה אִשָּׁה תַּכְשִׁיטֶיהָ בַּמּוֹעֵד. רַבִּי יְהוּדָה אוֹמֵר, לֹא תָּסוּד מִפְּנֵי שֶׁנִּוּוּל הוּא לָהּ:
<b style="color: gray;">רע"ב</b> <b>מפני ששמחה היא לו</b>. ואין מערבים שמחה אחרת בשמחת הרגל, דכתיב (דברים ט''ז) ושמחת בחגך. בחגך ולא באשתך {לה}: <b>אבל מחזיר הוא את גרושתו</b>. דאינה שמחה כ''כ אלא באשה חדשה שלא היתה לו מעולם: <b>ועושה אשה תכשיטיה</b>. כגון לתת כחול בעיניה, ולהשוות שער ראשה שלא יתפזר, ומעברת צבע אדום על פניה, ומעברת סכין על פניה של מטה, וכן כל כיוצא בזה: <b>שניוול הוא לה</b>. צער הוא לה {לו}. ואין הלכה כר''י:
<b style="color: gray;">תוי"ט</b>
{לה} <b>ולשון</b> מערבין לא ניחא לפום כן דהל''ל אין עושין שמחה אחרת ברגל כו' ובגמרא איכא מ''ד מפני שמניח שמחת הרגל ועוסק בשמחת אשתו. ואיכא מ''ד דאין מערבין כו' ולמדו מקרא אחרינא. ועתוי''ט: {לו} <b>כלומר</b> שמצטערת על הנוול שבו היא מתנוולת:
<h3>פרק א - משנה ח</h3>
הַהֶדְיוֹט תּוֹפֵר כְּדַרְכּוֹ {לז}, וְהָאֻמָּן מַכְלִיב. וּמְסָרְגִין אֶת הַמִּטּוֹת. רַבִּי יוֹסֵי אוֹמֵר, (אַף) מְמַתְּחִין:
<b style="color: gray;">רע"ב</b> <b>ההדיוט תופר כדרכו</b>. הדיוט מקרי כל שאינו יודע לכוין שפה לבגד שתהא שוה ומכוונת בו, אלא מעקם לכאן ולכאן ועושהו רחב במקום זה וקצר במקום אחר: <b>מכליב</b>. עושה תפירות כעין שיני הכלב, שאינן שוין זו כנגד זו אלא אחת למעלה ואחת למטה: <b>מסרגין את המטות</b>. אורגין אותן בחבלין שתי וערב: <b>ממתחין</b>. אם היה ארוג זה ימים רבים ורפו החבלים, ממתחין, אבל לא מסרגין. ואין הלכה כר' יוסי:
<b style="color: gray;">תוי"ט</b>
{לז} <b>כדרכו</b>. לצורך המועד דבחנם למה יתירו אפילו ע''י שינוי. תוספ':
<h3>פרק א - משנה ט</h3>
מַעֲמִידִין תַּנּוּר וְכִירַיִם (וְרֵחַיִם) בַּמּוֹעֵד. רַבִּי יְהוּדָה אוֹמֵר, אֵין מְכַבְּשִׁין אֶת הָרֵחַיִם בַּתְּחִלָּה {מ}:
<b style="color: gray;">רע"ב</b> <b>מעמידין</b>. בונין ומושיבין ומתקנים תנור {לח} שצריך לו במועד. ולפי שתנורים שלהם מטלטלין היו ממקום למקום להכי תני מעמידין: <b>אין מכבשין</b>. מנקרין {לט} ומכין בפטיש על הרחים כשהן חלקות יותר מדאי ואין טוחנות יפה. ואין הלכה כרבי יהודה:
<b style="color: gray;">תוי"ט</b>
{לח} <b>לשון</b> הר''מ כלומר בונין על חרס של התנור והכירה הטפילה שלהם. ולשון הרא''ש היינו שמתקנין אותו יפה על עמדו כדי להשתמש בהם. והרב מפרש לשניהם דלדינא שניהם אמת: {לט} <b>ונ''ל</b> שהוא מלה ארמית במסילה נעלה תרגם באורח כבישא ניסק: {מ} <b>בתחלה</b>. פירוש, חדשה. אבל ישנה מכבשין. הרא''ש:
<h3>פרק א - משנה י</h3>
עוֹשִׂין מַעֲקֶה לַגַּג וְלַמִּרְפֶּסֶת מַעֲשֵׂה הֶדְיוֹט {מא}, אֲבָל לֹא מַעֲשֵׂה אֻמָּן. שָׁפִין אֶת הַסְּדָקִין וּמַעְגִּילִין אוֹתָן בַּמַּעְגִּילָה בַּיָּד וּבָרֶגֶל, אֲבָל לֹא בַּמַּחְלְצַיִם. הַצִּיר וְהַצִּנּוֹר וְהַקוֹרָה וְהַמַּנְעוּל וְהַמַּפְתֵּחַ שֶׁנִּשְׁבְּרוּ, מְתַקְנָן בַּמּוֹעֵד {מג}, וּבִלְבַד שֶׁלֹּא יְכַוֵּן מְלַאכְתּוֹ בַּמּוֹעֵד, וְכָל כְּבָשִׁין שֶׁהוּא יָכוֹל לֶאֱכוֹל מֵהֶן בַּמּוֹעֵד {מד}, כּוֹבְשָׁן:
<b style="color: gray;">רע"ב</b> <b>ולמרפסת</b>. הלוך שלפני עליה שבני העליה הולכים בו ויורדים דרך סולם לחצר: <b>ושפין את הסדקין</b>. גגות שאינן משופעין טוחין אותן בטיט, וכשיש סדקים בטחיית הטיט הדלף יורד בבית ואיכא פסידא. שפין, טחין: <b>מעגלה</b>. עץ עגול שבו מחליקין הגגות {מב}: <b>במחלצים</b>. כלי אומנות של ברזל רחבה כעין כף ולה בית יד: <b>הציר</b>. רגל הדלת הסובבת בתוך חור האסקופה התחתונה של פתח: <b>צינור</b>. החור שבאסקופה: <b>והקורה</b>. קורות הבית ממש שנשברו אפילו קודם יו''ט: <b>ובלבד שלא יכוין מלאכתו במועד</b>. שלא יאמר אמתין עד המועד שאין לי מלאכה אחרת ואעשה את זאת: <b>כבשים</b>. כגון דגים וירקות וכיוצא בהן שכובשין במלח וחומץ: <b>שיכול לאכלן במועד</b>. שיהו נכבשין מהר וראויין לאכול מיד:
<b style="color: gray;">תוי"ט</b>
{מא} <b>מעשה</b> הדיוט. כמו שקדם זכרו במשנה ד' שיתן האבנים זו על גב זו בלא טיט. הר''מ: {מב} <b>ובגמרא</b> השתא במעגילה אמרת שרי. ביד וברגל מבעיא. ה''ק ומעגילין אותן כעין מעגילה ביד וברגל. ופירש''י ולא מעגילה ממש אלא כעין כו': {מג} <b>מתקנן</b> במועד. מסקינן בגמרא כרבי יוסי דריש פ''ב (ומט''ו פ''ה דמע''ש כרבי יהודא) ולכך מתקנו כדרכו בין בשל עשן בין בשל ברזל. וכתב הר''מ שזה הפסד גדול הוא שאם יניח הפתח פתוח ודלתות שבורות ונמצא מאבד כל מה שבבית: {מד} <b>במועד</b>. דאי אין יכול לאוכלן לא דכובש אסור להר''מ מפני שהוא כמבשל. ולרש''י והר'ב משום מעבד. נראה לי:
<h2>פרק ב</h2>
<h3>פרק ב - משנה א</h3>
מִי שֶׁהָפַךְ אֶת זֵיתָיו וְאֵרְעוֹ אֵבֶל אוֹ אֹנֶס, אוֹ שֶׁהִטְעוּהוּ (פוֹעֲלִים), טוֹעֵן קוֹרָה רִאשׁוֹנָה וּמַנִּיחָהּ לְאַחַר הַמּוֹעֵד. דִּבְרֵי רַבִּי יְהוּדָה. רַבִּי יוֹסֵי אוֹמֵר, זוֹלֵף וְגוֹמֵר וְגָף כְּדַרְכּוֹ:
<b style="color: gray;">רע"ב</b> <b>מי שהפך</b>. דרך בני אדם שמהפכין הזיתים בתוך המעטן שהם צבורים בו, כשרוצים להכניסן לבית הבד. ואי לא מסיק להו לבד לטחון לאחר שהפכן פסדי: <b>וארעו אבל</b>. שאסור במלאכה: <b>או שהטעהו פועלים</b>. שלא באו למלאכתו. והגיע המועד: <b>טוען</b>. על הזיתים קורה של בית הבד פעם ראשונה ומכביד, כדי שיזובו קצת ולא יפסידו אבל לא בפעם שניה משום דתו לא פסדי. ומהכא שמעינן דדברים המותרים במועד אסור לאבל לעשותם בידו בימי אבלו, מדקתני וארעו אבל ומחמת האבל עכב עד המועד {א}, טוען קורה ראשונה במועד, אבל בימי אבלו היה אסור לטעון בידו אפילו קורה ראשונה. אבל אחרים טוענים לו: <b>זולף</b>. שופך הזיתים על גבי בית הבד. וכל מידי דשפיך קרוי זילוך: <b>וגומר</b>. סחיטתם ועיצורם בבית הבד: <b>וגף</b>. סותם פי החביות {ב}. והלכה כרבי יוסי:
<b style="color: gray;">תוי"ט</b>
{א} <b>כלומר</b> דפתח באבל. ולא פירש אם יכול לטעון קורה ראשונה בימי אבלו. אלא מילי דמועד קא פריש. דאם אירע לו אונס קודם המועד דטוען קורה ראשונה. גמרא: {ב} <b>והוא</b> מלשון מגופה. וכתב התוספ' י''ל דצריך לכסותו מפני השרצים. ומיהו מגופה לא היה צריך דדיו בכיסוי מועט ושמא חדש מתקלקל:
<h3>פרק ב - משנה ב</h3>
וְכֵן מִי שֶׁהָיָה יֵינוֹ {ג} בְּתוֹךְ הַבּוֹר וְאֵרְעוֹ אֵבֶל אוֹ אֹנֶס, אוֹ שֶׁהִטְעוּהוּ (פוֹעֲלִים), זוֹלֵף {ד} וְגוֹמֵר וְגָף כְּדַרְכּוֹ. דִּבְרֵי רַבִּי יוֹסֵי. רַבִּי יְהוּדָה אוֹמֵר עוֹשֶׂה לוֹ לִמּוּדִים, בִּשְׁבִיל שֶׁלֹּא יַחְמִיץ:
<b style="color: gray;">רע"ב</b> <b>בתור הבור</b>. חפירה שתחת הגת מסויידת בסיד לקבל היין: <b>למודים</b>. נסרים של עץ. כלומר מכסה אותו שם בנסרים שלא יחמיץ, ולא ישלהו מן הבור. והלכה כר' יוסי:
<b style="color: gray;">תוי"ט</b>
{ג} <b>יינו</b> וצריכי דאי אשמועינן קמייתא בההוא קאמר ר' יוסי משום דמשחא יקיר ואיכא פסידא יתירא. אבל חמרא דלא נפיש פסידיה אימא מודה לר''י ואי אשמועינן בתרייתא בההוא קאמר רבי יהודה כו'. גמרא: {ד} <b>זולף</b>. כלומר מריק אותו בחבית. רש''י:
<h3>פרק ב - משנה ג</h3>
מַכְנִיס אָדָם פֵּרוֹתָיו מִפְּנֵי הַגַּנָּבִים וְשׁוֹלֶה פִשְׁתָּנוֹ מִן הַמִּשְׁרָה בִּשְׁבִיל שֶׁלֹּא תֹאבַד, וּבִלְבַד {ה} שֶׁלֹּא יְכַוֵּן אֶת מְלַאכְתּוֹ בַמּוֹעֵד. וְכֻלָּן אִם כִּוְּנוּ מְלַאכְתָּן בַּמּוֹעֵד, יֹאבֵדוּ:
<b style="color: gray;">רע"ב</b> <b>ושולה פשתנו</b>. כל מה שמעלה מן המים קרוי שולה: <b>אם כוונו מלאכתן במועד יאבדו</b>. ב''ד מאבדים אותו ממון, ועושים אותו הפקר {ו}:
<b style="color: gray;">תוי"ט</b>
{ה} <b>ובלבד כו'</b>. שיש לו פנאיבשאר ימות השנה והוא משהה למועד. רש''י: {ו} <b>וכ''פ</b> הר''מ. ולשון רש''י שאסור להנות מהן. והגאונים מפרשים היו מניחין אותו לאבד והיו מונעין אותו מלעשות אותה מלאכה אבל להפקירה לכל ולאבדה בידים לא קנסו. ועתוי''ט שהביא ראיה לפירוש הר''מ:
<h3>פרק ב - משנה ד</h3>
אֵין לוֹקְחִין בָּתִּים, עֲבָדִים וּבְהֵמָה, אֶלָּא לְצֹרֶךְ הַמּוֹעֵד {ז}, אוֹ לְצֹרֶךְ הַמּוֹכֵר, שֶׁאֵין לוֹ מַה יֹּאכַל {ח}. אֵין מְפַנִּין מִבַּיִת לְבַיִת, אֲבָל מְפַנֶּה הוּא לַחֲצֵרוֹ. אֵין מְבִיאִין כֵּלִים מִבֵּית הָאֻמָּן {יא}. וְאִם חוֹשֵׁשׁ לָהֶם, מְפַנָּן לְחָצֵר אַחֶרֶת:
<b style="color: gray;">רע"ב</b> <b>אלא לצורך המועד</b>. שהקונה צריך להם במועד, בתים לישב בהם, עבדים לשמשו, בהמה לשחיטה: <b>או לצורך המוכר</b>. שצריך למעות להוציאן לצורך יום טוב: <b>אין מפנים</b>. כלים או תבואה {ט}: <b>מבית</b>. זה לבית אחר רחוק ממנו, מפני הטורח: <b>אבל מפנה לחצרו</b>. לבית אחר שבאותו חצר, דצנעה הוי. אבל מבית לבית דרך ר''ה לא {י}: <b>ואין מביאין כלים מבית האומן</b>. וה''מ כלים שאינן לצורך המועד, אבל כלים שהן לצורך המועד כגון כרים וכסתות וכוסות וקיתוניות שרי: <b>ואם חושש להם</b>. שמא יגנבו מבית האומן, או אם צריך האומן לשכרו ואין בעל הכלי מאמינו כי ירא שמא ישאל ממנו שכר פעולתו פעם שניה:
<b style="color: gray;">תוי"ט</b>
{ז} <b>המועד</b>. פירשו התוספ' דרבותא קמ''ל דאפילו הני דהויין בפרהסיא שרי לצורך המועד אבל כל שאינו לצורך המועד ה''ה שאר דברים דאסור דהא במשנה דלקמן אסרו למכור פירות אלא לצורך המועד. וצ''ע אי צריך בהאי צנעא כמו בההיא דפירות דלקמן. עתוי''ט: {ח} <b>מה</b> יאכל. מצינן למימר דפרושי קא מפרש ומיהו בגמרא דייק דה''ק א''נ מי שאין לו מה יאכל מותר שישכיר עצמו אע''פ שאין המלאכה לצורך המועד כדי להחיות את נפשו. הר''נ: {ט} <b>שאינן</b> לצורך המועד. טור. וטעמא נראה משום טרחא ואתי לאמנועי משמחת יו''ט: {י} <b>היינו</b> רישא וכבר פירשה אלא דלעיל נקט סתם רחוק. כלשון הר''נ במשנה. והכא קט דרך רה''ר כמו שמבאר הר''נ בגמרא: {יא} <b>אין</b> מביאין כו'. שיחשבו הרואים שבעה''ב נתנם לתקן אותם במועד. ויאמרו שהאומן תקנם במועד. הר''נ:
<h3>פרק ב - משנה ה</h3>
מְחַפִּין אֶת הַקְּצִיעוֹת בַּקַשׁ. רַבִּי יְהוּדָה אוֹמֵר, אַף מְעַבִּין. מוֹכְרֵי פֵרוֹת, כְּסוּת וְכֵלִים, מוֹכְרִים בְּצִנְעָה {יב} לְצֹרֶךְ הַמּוֹעֵד. הַצַּיָּדִין {יג} וְהַדָּשׁוֹשׁוֹת וְהַגָּרוֹסוֹת, עוֹשִׂין בְּצִנְעָה {יד} לְצֹרֶךְ הַמּוֹעֵד. רַבִּי יוֹסֵי אוֹמֵר, הֵם הֶחְמִירוּ עַל עַצְמָן:
<b style="color: gray;">רע"ב</b> <b>מחפין את הקציעות</b>. תאנים שטוחין בשדה ליבשן, מחפין ומכסין אותן בקש מפני הגשמים: <b>אף מעבין</b>. שנותנין אותן זו ע''ג זו ועושין אותן כמין כרי, שיהיו העליונות מגינות על התחתונות: <b>הדשושות</b>. שדשים וכותשים חטים לדייסא: <b>הגרוסות</b>. שעושים גריסין של פול: <b>הם</b>. האומנין: <b>החמירו על עצמן</b>. ואין עושין אפילו בצנעה. ואין הלכה כרבי יוסי:
<b style="color: gray;">תוי"ט</b>
{יב} <b>בצנעה</b>. והטעם שכל שאומנתו בכך כל השנה בעי צנעה אע''פ שהוא לצורך המועד ופירש בצנעה בגמרא אם היה חנותו פתוח, לר'ה פותח חציו ומניח חציו נעול. ואם פתוח לסטיו פותח כדרכו כו': {יג} <b>הציידין</b>. ציידי (חיה) עופות ודגים. הר''נ: {יד} <b>בצנעה</b>. שמא יאמרו זה לוקח שלא לצורך המועד. רש''י. וקשה למה נקטינן אלו. והר''מ לא הצריך לעשותן בצנעה אלא האומנים שעושין מלאכות לרבים. ופירש הב''י דהטעם מפני שהן צריכין לעשות הרבה ביחד ונראה כאלו הן עושין אותה לצורך חול:
<h2>פרק ג</h2>
<h3>פרק ג - משנה א</h3>
וְאֵלּוּ מְגַלְּחִין בַּמּוֹעֵד, הַבָּא מִמְּדִינַת הַיָּם, וּמִבֵּית הַשִּׁבְיָה, וְהַיּוֹצֵא מִבֵּית הָאֲסוּרִין, וְהַמְנֻדֶּה שֶׁהִתִּירוּ לוֹ חֲכָמִים, וְכֵן מִי שֶׁנִּשְׁאַל לֶחָכָם וְהֻתַּר, וְהַנָּזִיר, וְהַמְּצֹרָע הָעוֹלֶה מִטֻּמְאָתוֹ לְטַהֲרָתוֹ:
<b style="color: gray;">רע"ב</b> <b>ואלו מגלחין</b>. הבא ממדינת הים. במועד. שלא היה לו פנאי לגלח קודם המועד {א}. והוא שפירש לסחורה או לדבר הצריך, אבל אם לא פירש אלא לטיול בעלמא אסור: <b>והיוצא מבית האסורין</b>. ואפילו חבוש ביד ישראל שהיה מניחו לגלח, לפי שהיה בצער: <b>ומנודה</b>. שהתירו לו נדויו במועד. וקודם המועד לא היה יכול לגלח, דמנודה אסור בתספורת: <b>ומי שנדר</b>. שלא לגלח, ולא מצא חכם שיתיר לו נדרו קודם המועד. א''נ לא מצא פתח לחרטה אלא במועד {ב}: <b>והנזיר</b>. שהשלים נזירותו במועד: <b>ה''ג והמצורע העולה מטומאתו לטהרתו</b>. אם חל שביעי שלו במועד מותר בתספורת, דכתיב (ויקרא יד) ביום השביעי יגלח את כל שערו {ג}. וגלוח דנתק לא חשיב, שאינו אלא דבר מועט שמגלח סביב הנתק. וטעמא דאסור לכל אדם לגלח במועד חוץ מאלו השנויים במשנה, כדי שלא יכוונו {ד} לגלח בתוך המועד שהם בטלים בו ממלאכה ויבוא י''ט ראשון של רגל כשהם מנוולים. וה''ט נמי דאסרו הכבוס במועד:
<b style="color: gray;">תוי"ט</b>
{א} <b>כגון</b> שלא בא לישוב עד חוה''מ או שלא היה לו שהות לגלח קודם הרגל. כי כשבא לא היה לו שהות ביום. ב''י: {ב} <b>ובריש</b> פ''ט דנדרים כתב דקיי''ל דא''צ לפתח כשמתחרט מעצמו. וכיון שכן נמצא כי לא נתחרט קודם הרגל דבמתכוין לא גילח וליתסר וא''כ לא הו''ל להרב לכתוב טעם זה ומדעת הרי'ף והר''מ נראה דכל שהיה בדעתו להשלים נדרו ונמלך ברגל והתירו לו חשוב אונס. {ג} וא''ת פשיטא. וי''ל דלא גזרינן דלמא אתי לשהויי קרבנותיו עד הרגל שהוא בטל ממלאכה. הר''נ. אבל בגמרא מסיק דנזיר ומצורע אע''פ שהיה להם פנאי מותרין: {ד} <b>דאל''ה</b> אע''ג דגילוח מלאכה הוא היה לנו להתירה לצורך המועד. תוספ':
<h3>פרק ג - משנה ב</h3>
וְאֵלּוּ מְכַבְּסִין בַּמּוֹעֵד, הַבָּא מִמְּדִינַת הַיָּם, וּמִבֵּית הַשִּׁבְיָה, וְהַיּוֹצֵא מִבֵּית הָאֲסוּרִים, וְהַמְנֻדֶּה {ה} שֶׁהִתִּירוּ לוֹ חֲכָמִים, וְכֵן מִי שֶׁנִּשְׁאַל לֶחָכָם וְהֻתַּר, מִטְפְּחוֹת הַיָּדַיִם וּמִטְפְּחוֹת הַסַּפָּרִים וּמִטְפְּחוֹת הַסְּפָג, (הַזָּבִין וְהַזָּבוֹת וְהַנִּדּוֹת וְהַיּוֹלְדוֹת), וְכָל {ו} הָעוֹלִין מִטֻּמְאָה לְטָהֳרָה, הֲרֵי אֵלּוּ מֻתָּרִין. וּשְׁאָר כָּל אָדָם אֲסוּרִין:
<b style="color: gray;">רע"ב</b> <b>ומי שנשאל לחכם</b>. שנדר שלא לכבס בגדיו, ונשאל לחכם במועד והתיר לו נדרו: <b>ומטפחות ידים</b>. שמנגבים בהם ידים בשעת אכילה: <b>ומטפחות ספרים</b>. כסות שנותנים הספרים למסתפר בין כתפיו מפני השער. וכשבא לגלח לאלו השנויים במשנה שהן מותרין לגלח במועד צריך לכבסה תמיד: <b>מטפחות הספגין</b>. שמנגבין בהן כשיוצאין מן המרחץ: <b>וכל העולים מטומאה לטהרה</b>. במועד, מותרים לכבס בגדיהם. וכלי פשתן אפילו של כל אדם מותר לכבסן במועד, מפני שהן צריכין כבוס תדיר, ואפילו המכובסים ערב הרגל מיטנפי מיד וצריכים כבוס בתוך הרגל, הלכך לא גזרו בהו. ומי שאין לו אלא חלוק אחד, אפילו שאינו של פשתן מותר לכבס במועד, והוא שעומד ערום בשעת כביסתו עם אזור במתניו בלבד לכסות בשר ערוה שזה מוכיח שאין לו אלא החלוק הזה שהוא מכבס בלבד:
<b style="color: gray;">תוי"ט</b>
{ה} <b>והמנודה</b>. דקיי''ל שאסור בתכבוסת כמו האבל. הר'נ: {ו} <b>וכל</b> העולין כו'. כגון מצורע וטמא מת שצריכים להחליף בגדיהם או לכבסן כל אלו מותרים במועד שלא היה אפשר להם לכבס קודם הרגל. הר''נ. והב''י כתב להביא בעל קרי שאירע לו קרי במועד. ולאתויי נמי בעלת הכתם שנמצא במועד:
<h3>פרק ג - משנה ג</h3>
וְאֵלּוּ כּוֹתְבִין בַּמּוֹעֵד, קִדּוּשֵׁי נָשִׁים, גִּטִּין וְשׁוֹבָרִין, דְּיַתִּיקִי, מַתָּנָה וּפְרוֹזְבּוּלִין, אִגְּרוֹת שׁוּם וְאִגְּרוֹת מָזוֹן, שְׁטָרֵי חֲלִיצָה וּמֵאוּנִים וּשְׁטָרֵי בֵרוּרִין וּגְזֵרוֹת בֵּית דִּין וְאִגְּרוֹת שֶׁל רְשׁוּת:
<b style="color: gray;">רע"ב</b> <b>קדושי אשה</b>. כותב על הנייר או על החרס הרי את מקודשת לי, ומקדש בו האשה אע''פ שאין בו שוה פרוטה. ולפיכך מותר לכתוב במועד שמתירא שמא יקדמנו אחר והוה ליה דבר האבד: <b>גיטין</b>. שרוצה לצאת בשיירא, ואם אינו כותב עכשיו תשאר זאת עגונה: <b>ושוברים</b>. שאם יאמר הלוה לא אפרע חובך אם אין לי שובר ממך, שומעין לו {ז}, וילך לדרכו, ונמצא זה מפסיד את מעותיו: <b>דייתיקי</b>. מתנת שכיב מרע. ופירוש דייתיקי, דא תהא למיקם ולהיות, שדברי שכיב מרע ככתובין וכמסורין דמו. <b>מתנה</b>. מתנת בריא. ואי לא כתיב להו מפסיד המקבל, דשמא יחזור בו הנותן {ח}: <b>ופרוזבולין</b>. שלא תשמט שביעית ויפסיד את מעותיו {ט}. פרוזבול, פרוז בולי. ופרוז בוטי, כלומר תקנה לעשירים שלא יעברו על מה שכתוב בתורה (דברים ט''ו) השמר לך פן יהיה דבר עם לבבך בליעל. ותקנה לעניים שימצאו ללוות. בולי עשירים. בוטי עניים. והלל תקן פרוזבול, שטר שכותבין בו מוסר אני לכם פלוני ופלוני הדיינין שכל שטר שיש לי על פלוני אגבנו כל זמן שארצה. ושוב אין שביעית משמטת הלואתו, דהוי כאילו גבו ב''ד את חובו, ושוב לא קרינן ביה לא יגוש את רעהו: <b>אגרות שום</b>. ששמו ב''ד נכסי לוה ונתנו למלוה {י}: <b>אגרות מזון</b>. שמכרו ב''ד את הקרקע למזון האשה והבנות, וכותבין מעשה ב''ד על זה. א''נ מי שקיבל עליו לזון את בת אשתו: <b>מיאונים</b>. קטנה שהשיאוה אמה ואחיה, יכולה למאן בבעלה ולומר אי אפשי בפלוני בעלי, ויוצאה בלא גט. ושטר שכותבין לעדות דבר זה, נקרא שטר מיאונים {יא}: <b>שטרי ברורין</b>. שבררו להם דיינין, זה בורר לו אחד וזה בורר לו אחד, וכותבין שטר שלא יחזרו בהן הבעלי דינים {יב}: <b>וגזירות ב''ד</b>. פסק דין שפסקו הדיינים {יג}: <b>אגרות של רשות</b>. צווי השלטון {יד}. כמו ואל תתודע לרשות, הוו זהירים ברשות. וי''מ אגרות של שאלת שלום שכותבים בין אדם לחבירו {טו}:
<b style="color: gray;">תוי"ט</b>
{ז} <b>פירוש</b> הב''ד. ומיירי שאבד המלוה שט''ח. הר''נ: {ח} <b>לאו</b> חזרה ממש דהא מתנת בריא בלא קנין לא סגי. אלא שאם לא נכתב עדותן יכחיש הנותן לא כך היה. הר''נ: {ט} <b>ואם</b> לא יכתבנו עכשיו והוא רוצה לילך ויעבור שביעית ויפסיד חובו. הר''נ: {י} <b>וקורעין</b> לו שט''ח. כדאמרינן כל שומא דלא כתיב ביה קרענא לשטרא דמלוה לאו שומא הוא ואם העדים רוצים ללכת יהיה המלוה קרח מכאן ומכאן (כנ''ל) ורש''י פירש אגרות שום בכך שמו ב''ד שדה זו ונתנו לאחים כך וכך נגדו. ועתוי''ט: {יא} <b>ואם</b> לא יכתבו השטר עכשיו שמא הביא ב' שערות לאחר המועד ושוב אינה יכולה למאן. ותשב עמו שאינה חפצה באותו בעל. הר''נ: {יב} <b>ויבוטל</b> השלום: {יג} <b>שאם</b> לא יכתבו עכשיו שמא ישכחו הדבר. ולא יפסקו פעם אחרת כן. הר''נ: {יד} <b>וענינו</b> שהנשיא היה נותן רשות לזה לדון ולומר לעם הוראותיהן ונקראין פתקין דרבנותא. ושוב אם טעה לא היה משלם. ואם אין לו שטר ישלם מביתו. הר''נ: {טו} <b>בירושלמי</b> וטעמא מפני שאין אדם נזהר בתקונן מאוד וה''ל כמעשה הדיוט. הר''מ. ולדבריו צריך שיהא לצורך המועד כו' והר'א כתב דשמא לא יזדמן לו מוליך הכתב כלומר והוי דבר האבוד:
<h3>פרק ג - משנה ד</h3>
אֵין כּוֹתְבִין שְׁטָרֵי חוֹב בַּמּוֹעֵד. וְאִם אֵינוֹ מַאֲמִינוֹ אוֹ שֶׁאֵין לוֹ מַה יֹּאכַל, הֲרֵי זֶה יִכְתּוֹב. אֵין כּוֹתְבִין סְפָרִים, תְּפִלִּין {יז} וּמְזוּזוֹת, בַּמּוֹעֵד, וְאֵין מַגִּיהִין אוֹת אַחַת, אֲפִלּוּ בְּסֵפֶר עֶזְרָא. רַבִּי יְהוּדָה אוֹמֵר, כּוֹתֵב אָדָם תְּפִלִּין וּמְזוּזוֹת לְעַצְמוֹ, וְטווֶֹה עַל יְרֵכוֹ {יט} תְּכֵלֶת לְצִיצִית:
<b style="color: gray;">רע"ב</b> <b>אין כותבין שטרי חוב במועד</b>. הואיל ויכול לכתבו לאחר המועד {טז}: <b>ואם אינו מאמינו</b>. ואינו רוצה להלוותו בלא שטר, ולוה צריך למעות, כותבין: <b>או שאין לו</b>. לסופר מה יאכל, הרי זה יכתוב ויטול שכרו, דשכר פעולה למי שאין לו מה יאכל שרי: <b>ואפילו בספר העזרה</b>. ס''ת שכהן גדול קורא בו ביום הכיפורים, ואע''ג דצריך לרבים {יח}: <b>לעצמו</b>. לקיים המצוה. אבל לא למכור או להשכיר: <b>וטווה על ירכו תכלת</b>. שנותן החוט על ירכו ומשפשף בידו והוא נטוה מאליו. אבל לא בידו בין אצבעותיו, ולא בפלך כדרך שהוא עושה בחול. והלכה, טווה אדם תכלת לבגדו בין בפלך בין באבן {כ}:
<b style="color: gray;">תוי"ט</b>
{טז} <b>דהכא</b> מסתמא ליכא למיחש שמא יאמר לא כך היה כמו במתנה. כיון שהלוהו לא יהיה לוה רשע ולא ישלם: {יז} <b>תפילין</b> כו'. כתב סמ''ג בשם הירושלמי בד''א להניח, פירוש לאחר המועד, אבל להניחן במועד אפילו להניח לאחרים יכול לכתבן. וב''י נדחק בפירושו למאן דס''ל דלא מנח תפילין במועד: {יח} <b>יש</b> לפרש ביוהכ''פ צריכים לו רבים. אבל לא עכשיו הא אם צריך לקרות בו מגיהין בו וכדעת א''ח. אבל המגיד כתב דבס''ת אין להגיה, דלא התירו אלא תפלין דאפשר לכותבן כולו במועד משא''כ ס''ת שא''א לעשותה כולה בחה''מ וגירסת הספר בא' ופירש''י ס''ת של עזרא: {יט} <b>על</b> ירכו. אבל בתפלין א''א ע''י שינוי שצריך כתיבה תמה. תוספ': {כ} <b>שתולה</b> בחוט כדי שיוכל לשזרו יפה. רש''י:
<h3>פרק ג - משנה ה</h3>
הַקּוֹבֵר {כא} אֶת מֵתוֹ שְׁלשָׁה יָמִים {כב} קֹדֶם לָרֶגֶל, בָּטְלָה הֵימֶנּוּ גְּזֵרַת שִׁבְעָה {כג}. שְׁמוֹנָה, בָּטְלָה הֵימֶנּוּ גְּזֵרַת שְׁלשִׁים {כה}, מִפְּנֵי שֶׁאָמְרוּ, שַׁבָּת עוֹלָה {כו} וְאֵינָהּ מַפְסֶקֶת, רְגָלִים מַפְסִיקִין וְאֵינָן עוֹלִין:
<b style="color: gray;">רע"ב</b> <b>הקובר את מתו</b>. שמת לו מת קודם הרגל, ונהג אבילות קודם הרגל שלשה ימים: <b>בטלה ממנו גזירת שבעה</b>. אבל לא בטלה הימנו גזירת שלשים דהיינו איסור תספורת, ומונה אחר הרגל שלשים יום עם הג' שעברו כבר מן השלשים. ופסק הלכה שהקובר את מתו אפילו שעה אחת קודם הרגל בטלה ממנו גזרת שבעה: <b>שמונה</b>. ימים קודם הרגל, הואיל ונכנס אחד מימי הגלוח קודם לרגל, אתי רגל ומבטל את השאר לגמרי {כד}: <b>שבת עולה</b>. שבת שבימי אבלו עולה למנין ז': <b>ואינה מפסקת</b>. שאינה מבטלת את השאר, אלא יושב ומתאבל אחר שבת: <b>הרגלים מפסיקין ואינם עולים</b>. אם נהג אבילות קודם הרגל, הרגל מפסיק ומבטל גזירת ל'. ואם לא נהג אבילות קודם הרגל אלא התחיל אבילתו ברגל, אין ימי הרגל עולים למנין ז', אבל עולין למנין ל'. וטעמא דשבת עולה לחשבון שבעת ימי אבלות, משום דדברים שבצנעה נוהג בה, כגון תשמיש המטה ופריעת הראש שאסור בגלוי הראש, ורחיצה בחמין, שהאבל אסור בהן בשבת. אבל הרגל אין שום דין מדיני אבלות נוהג בו {כז}, לפיכך מפסיק לגמרי. ואם לא חל אבילות כלל קודם הרגל, כגון שנקבר המת בתוך הרגל אינו עולה למנין שבעה, ומתחיל למנות שבעה אחר הרגל:
<b style="color: gray;">תוי"ט</b>
{כא} <b>הקובר</b>. להכי נקט קובר. דאבילות מתחלת בשעת סתימת הגולל כדאיתא בגמרא. תוספ': {כב} <b>ג''י</b>. כך הוא עיקר אבילות לכמה מילי דאמרינן בגמרא ג' ימים לבכי. תוספ': {כג} <b>שבעה</b>. אסמכוהו אקרא דכתיב והפכתי תגיכם לאבל מה חג ז' אף אבילות ז'. גמרא: {כד} <b>וטעמא</b> דסגי בחד יומא גבי שלשים. וגבי ז' בעינן ג' משום דדין כל שלשים שוה משא''כ בז'. הר''נ: {כה} <b>גזירת</b> ל' יליף פרע פרע מנזיר. כתיב הכא ראשיכם אל תפרעו, דש''מ ששאר אבל חייב לפרוע. וכתיב התם גדל פרע שער ראשו מה להלן ל' אף כאן ל'. גמרא. והר''מ כתב מדכתיב ובכתה את אביה ואת אמה ירח ימים מכלל שהאבל מצטער כל ל': {כו} <b>מפני</b> כו'. כלומר וא''ת מה טעם לא אמרו חכמים הקובר את מתו קודם שבת בטלה ממנו גזירת שבעה מפני שאמרו שבת עולה משום דלא כתיב ביה שמחה אלא עונג ומקצת אבילות נוהג בו וכו'. הר''נ. והטור כתב דאי אמרת דשבת מפסיק לא יהיה לעולם שבעת ימים. וכתב ב''י שהוא מהירושלמי: {כז} <b>וזה</b> תמוה דהא קיי'ל אף ברגל דברים שבצנעה נוהג כמו בשבת והטעם משום דשבת לא כתיב ביה שמחה, כנ''ל. וכ''כ בספר משנת חכמים:
<h3>פרק ג - משנה ו</h3>
רַבִּי אֱלִיעֶזֶר אוֹמֵר, מִשֶּׁחָרַב בֵּית הַמִּקְדָּשׁ, עֲצֶרֶת כַּשַּׁבָּת {כח}. רַבָּן גַּמְלִיאֵל אוֹמֵר, רֹאשׁ הַשָּׁנָה וְיוֹם הַכִּפּוּרִים, כָּרְגָלִים {כט}. וַחֲכָמִים אוֹמְרִים, לֹא כְדִבְרֵי זֶה וְלֹא כְדִבְרֵי זֶה, אֶלָּא עֲצֶרֶת כָּרְגָלִים, רֹאשׁ הַשָּׁנָה וְיוֹם הַכִּפּוּרִים כַּשַּׁבָּת:
<b style="color: gray;">רע"ב</b> <b>משחרב בית המקדש</b>. דאין לעצרת תשלומין כל שבעה לקרבן. בטלה ליה תורת הרגל, והוי כשבת שאינה מפסקת. אבל בזמן המקדש שמי שלא חג ביום ראשון של עצרת היה חוגג והולך כל שבעה, כחג המצות, היה עצרת כחג המצות אף לענין אבילות. ומסקנא דמלתא לענין פסק ההלכה, דעצרת בזמן הזה כרגלים, ור''ה ויוה''כ כרגלים. ומי שמת לו מת קודם אחד מאלו אפילו שעה אחת, בטלה ממנו גזירת שבעה. ואם מת שבעה ימים קודם אחד מימים טובים אלו {ל}, בטלה ממנו גזירת ל'. ומי שמת לו מת שעה אחת קודם חג הסוכות בטלה ממנו גזירת ז' כדאמרן. וז' ימי הרגל עולין למנין ל'. ואע''ג דתנן רגלים מפסיקין ואינן עולין, אין עולין למנין ז' אבל עולין למנין ל', הרי י''ד יום, ושמיני עצרת הוא רגל בפני עצמו {לא}, ונחשב כאילו הוא ז' ימים, הרי כ''א יום, מונה עוד ט' ימים עד ל' ודיו. וגזירת שבעה דאמרן הוא שאבל כל שבעת הימים אסור ברחיצה בחמין אפילו מקצת גופו, ובצונן כל גופו, ואסור בכבוס בגדיו {לב}, ובסיכה, ובנעילת הסנדל, ובתשמיש המטה, ובעשיית מלאכה, ובשאלת שלום. וחייב בעטיפת הראש, ובכפיית המטה שתהיינה כל המטות שבביתו כפויות ע''ג קרקע ויישן בהם ולא על מטה זקופה, ואסור ליטול צפרניו בכלי, ולא שער שפמו ואפילו מעכב עליו את האכילה, ואסור לקרות בתורה בין בתורה שבכתב בין בתורה שבעל פה, ולא ישלול {לג} הקרע שעליו. וגזירת ל' היא שמשבעה ועד תשלום ל' אסור ללבוש בגד חדש, או בגד לבן מגוהץ, ואסור בתספורת, ובסעודת הרשות, וללכת בסחורה עם חבריו, ולישא אשה אחרת אם יש לו אשה ובנים, ולא יאחה הקרע שעליו:
<b style="color: gray;">תוי"ט</b>
{כח} <b>עצרת</b>. וכ''ש ר''ה ויוהכ''פ. תוספ'. וכתב הר''נ דטעמא דר'א דס''ל דטעמא דמפסיקין שאם אתה אומר יעלו למנין ז' הרי הפסיקו הכל וכן עצרת בזמן המקדש וכיון שאין עולין אמרו מפסיקין ועשו דין ל' כדין ז' אבל משחרב בהמ''ק כו': {כט} <b>כרגלים</b>. מפני שהקשו כל המועדות זה לזה דכתיב אלה מועדי ה'. הרמב''ן: {ל} <b>כאבא</b> שאול דפליג אמתניתין דלעיל דתני ח' ימים. וטעמו דסובר מקצת היום ככולו ושביעי עולה לכאן ולכאן: {לא} <b>וכן</b> יום אחד לפני שבועות ולפני ר''ה ולפני יוהכ''פ: {לב} <b>בגמרא</b> דף ט''ו יליף להו מקראי ונטילת צפרנים בכלל גילוח הוא. נ''ל: {לג} <b>פירש</b> בערוך שהוא כמו מכליב דמשנה ח' פ''ק. ונ''ל שהוא מלשון שלל וביזה שכן השלל אחת הנה ואחת הנה ואינו מונח וצבור:
<h3>פרק ג - משנה ז</h3>
אֵין קוֹרְעִין {לד}, וְלֹא חוֹלְצִין, וְאֵין מַבְרִין, אֶלָּא קְרוֹבָיו שֶׁל מֵת. אֵין מַבְרִין אֶלָּא עַל מִטָּה זְקוּפָה, וְאֵין מוֹלִיכִין לְבֵית הָאֵבֶל לֹא בַּטַּבְלָא וְלֹא בָאִסְקוּטְלָא וְלֹא בַקָּנוֹן, אֶלָּא בַסַּלִּים. וְאֵין אוֹמְרִים בִּרְכַּת אֲבֵלִים בַּמּוֹעֵד, אֲבָל עוֹמְדִין בַּשּׁוּרָה וּמְנַחֲמִין וּפוֹטְרִין אֶת הָרַבִּים:
<b style="color: gray;">רע"ב</b> <b>אין קורעין</b>. במועד, אלא קרוביו של מת. לאמו ולאביו ולבנו ולבתו ולאחיו ולאחותו ולאשתו, אלו שבעה מתים שחייב להתאבל עליהם {לה}. ועל שאר קרובים שאינו חייב להתאבל עליהם אין קורעין עליהם במועד. ולא אמרן אלא שאינו חכם או אדם כשר ובעל מעשים. אבל חכם שמת, הכל קרוביו, והכל קורעין עליו אפילו במועד. וכן על אדם המוחזק בכשרות וחסידות. וכל העומד בשעת יציאת נשמה על כל אדם מישראל, חייב לקרוע ואפילו במועד. וקריעה על אביו ועל אמו היא בכל בגדיו עד שמגלה את לבו, וקורע בידו ומבדיל שפת הבגד העליונה, וקורע מבחוץ, שאינו מכניס ידו תחת בגדיו כשהוא קורע, ושולל לאחר ל' יום, ואינו מאחה לעולם. וכן על רבו שלמדו תורה. אבל על כל שאר קרוביו קורע טפח מן הבגד העליון לבד, וקורע בכלי אם ירצה, וא''צ להבדיל השפה, ויש לו להכניס ידו תחת בגדיו כשהוא קורע, ושולל לאחר שבעה, ומאחה לאחר שלשים. ואין קריעה אלא מעומד: <b>ולא חולצים במועד</b>. חליצת כתף שזרועותיהן וכתפיהן מגולות: <b>ולא מברין</b>. סעודה ראשונה, שאבל אסור לאכול משלו ורגילים להברותו ברחובה של עיר, ובמועד אין מברין אלא קרוביו בתוך ביתו: <b>ואין מברין אלא על מטות זקופות</b>. ואפילו בתוך ביתו אין מברין אותו על מטות כפויות שרגילין בשאר ימות השנה כל קרוביו ומי שלבו גס בו לאכול עמו על מטה כפוייה לארץ, ובמועד אין מברין אלא על מטות זקופות: <b>ואין מוליכין</b>. הסעודה לבית האבל: <b>לא בטבלא</b>. דרך כבוד: <b>ולא באסקוטלא</b>. כמין שלחן קטן של כסף או של זהב או של זכוכית. ואני שמעתי קערה של כסף, שכן בלע''ז קורין לקערה שקודיל''א: <b>אלא בסלין</b>. של ערבה קלופה. שלא לבייש העניים שבאין להברות שאין להם טבלא ואסקוטלא {לו}: <b>ופוטרין את הרבים</b>. נותנים להם רשות לילך מיד:
<b style="color: gray;">תוי"ט</b>
{לד} <b>אין</b> כו'. דין הקריעה יליף בגמרא שם. ודמעומד בגמרא דף כ''א ודבעיא טפח דף כ''ב. ופירוש מאחה תופר ממש שכן ועת לתפור מתרגם ועידן בחיר לאחאה. {לה} שהכהן מטמא להם: {לו} <b>גמרא</b>. ואפילו בחול קאמר ואשמעינן הא בחה''מ דמהו דתימא כל היכא דלא יראה דרך אבילות אלא דורון וחשיבות עדיף טפי, קמ''ל. הר''ן:
<h3>פרק ג - משנה ח</h3>
אֵין מַנִּיחִין אֶת הַמִּטָּה בָּרְחוֹב, שֶׁלֹּא לְהַרְגִּיל אֶת הַהֶסְפֵּד {לז}, וְלֹא שֶׁל נָשִׁים לְעוֹלָם, מִפְּנֵי הַכָּבוֹד {לח}. נָשִׁים בַּמּוֹעֵד מְעַנּוֹת, אֲבָל לֹא מְטַפְּחוֹת. רַבִּי יִשְׁמָעֵאל אוֹמֵר, הַסְּמוּכוֹת לַמִּטָּה, מְטַפְּחוֹת:
<b style="color: gray;">רע"ב</b> <b>אין מניחין את המטה</b>. של מת ברחוב. במועד: <b>לעולם</b>. אפילו בחול דכתיב (במדבר כ) ותמת שם מרים ותקבר שם סמוך למיתה קבורה: <b>מטפחות</b>. מספקות כף אל כף: <b>ר''ש אומר כו'</b>. ואין הלכה כר''ש:
<b style="color: gray;">תוי"ט</b>
{לז} <b>שלא</b> כו'. שהמועד אסור בהספד ובתענית. הר''מ: {לח} <b>מפני</b> הכבוד. ששופעת זיבה. רש''י:
<h3>פרק ג - משנה ט</h3>
בְּרָאשֵׁי חֳדָשִׁים, בַּחֲנֻכָּה וּבַפּוּרִים, מְעַנּוֹת וּמְטַפְּחוֹת, בָּזֶה וּבָזֶה (אֲבָל) לֹא מְקוֹנְנוֹת. נִקְבַּר הַמֵּת {לט}, לֹא מְעַנּוֹת וְלֹא מְטַפְּחוֹת. אֵיזֶהוּ עִנּוּי, שֶׁכֻּלָּן עוֹנוֹת כְּאֶחָת. קִינָה, שֶׁאַחַת מְדַבֶּרֶת וְכֻלָּן עוֹנוֹת אַחֲרֶיהָ, שֶׁנֶּאֱמַר, (ירמיה ט) וְלַמֵּדְנָה בְנֹתֵיכֶם נֶהִי, וְאִשָּׁה רְעוּתָהּ קִינָה. אֲבָל לֶעָתִיד לָבוֹא הוּא אוֹמֵר, (ישעיה כהּ) בִּלַּע הַמָּוֶת לְנֶצַח, וּמָחָה ה' אֱלֹהִים דִּמְעָה מֵעַל כָּל פָּנִים וגו':
<b style="color: gray;">רע"ב</b> <b>ואשה רעותה קינה</b>. ומדכתיב ולמדנה, אלמא קינה, אחת אומרת וחברתה עונה: <b>אבל לעתיד לבא אומר בלע המות לנצח</b>. שיבלע הקב''ה את המות, וכולן עונות שירה שאין מיתה ואין דמעה. ונקטינן להאי קרא הכא. משום אל תעמוד בדבר רע [לכן ראה לסיים בדבר טוב]:
<b style="color: gray;">תוי"ט</b>
{לט} <b>נקבר</b> המת. אפילו בר''ח חנוכה ופורים וכ''ש בחה''מ דחמיר טפי: