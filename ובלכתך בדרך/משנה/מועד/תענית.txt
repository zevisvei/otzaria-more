<h1>משנה - תענית</h1>

<h2>פרק א</h2>
<h3>פרק א - משנה א</h3>
מֵאֵימָתַי מַזְכִּירִין {ב} גְּבוּרוֹת גְּשָׁמִים. רַבִּי אֱלִיעֶזֶר אוֹמֵר, מִיוֹם (טוֹב) הָרִאשׁוֹן {ג} שֶׁל חָג. רַבִּי יְהוֹשֻׁעַ אוֹמֵר, מִיּוֹם טוֹב הָאַחֲרוֹן שֶׁל חָג. אָמַר לוֹ רַבִּי יְהוֹשֻׁעַ. הוֹאִיל וְאֵין הַגְּשָׁמִים אֶלָּא סִימַן קְלָלָה בֶּחָג, לָמָה מַזְכִּיר. אָמַר לוֹ רַבִּי אֱלִיעֶזֶר, אַף אֲנִי לֹא אָמַרְתִּי לִשְׁאוֹל, אֶלָּא לְהַזְכִּיר {ד}, מַשִּׁיב הָרוּחַ וּמוֹרִיד הַגֶּשֶׁם בְּעוֹנָתוֹ {ה}. אָמַר לוֹ, אִם כֵּן, לְעוֹלָם {ו} יְהֵא מַזְכִּיר:
<b style="color: gray;">רע"ב</b> <b>מאימתי מזכירין גבורות גשמים</b> ! {א} . איידי דתנא במסכת ר''ה דסליק מינה ובחג נידונין על המים, תנא הכא מאימתי מזכירין גבורות גשמים. ולפי שהגשמים אחת מגבורותיו של הקב''ה דכתיב (איוב ה') עושה גדולות ואין חקר הנותן מטר על פני ארץ, משום הכי קרי להו גבורות גשמים: <b>מיום טוב אחרון של חג</b>. אבל כל שבעת ימי החג לא, שהגשמים לימי סוכה סימן קללה. משל לעבד שבא למזוג כוס לרבו ושפך לו רבו קיתון על פניו, כלומר אי אפשי בשמושך: <b>אם כן</b>. אתה אומר מזכירין אע''פ שאין שואלין הואיל ומשמע בעונתו, אפילו בקיץ יזכירו, ומה אתה נותן סימן מיו''ט ראשון. והלכה כרבי יהושע:
<b style="color: gray;">תוי"ט</b>
{א} דמדקתני מאימתי מכלל דפשיטא ליה דחייבין להזכיר והיכא חזינן. ומברכות פרק ה' משנה ב' דתני מזכירין כו', אין ראיה דהוה אמינא דבכל השנה קאמר. אבל אדתני ובחג כו' אורחא דמלתא לרצות לפני שאלה אלא איידי כו'. תוספ': {ב} <b>מזכירין</b>. עיין ברכות (שם. וע''ש אות ה'): {ג} <b>הראשון</b>. מפרש בגמרא דמלולב קא גמר לה שבא לרצות על המים ומתחילין ליטול מיו''ט הראשון, הלכך בתפלת יוצר נמי של יו''ט הראשון מזכירין גבורת גשמים. ומיהו מאורתא לא מתחילין כשם שאין מתחילין ליטול את הלולב בלילה: {ד} <b>להזכיר</b>. פירש''י לא אמרתי לשאול שיתפללו על הגשמים בחג כגון ותן טל ומטר אלא להזכיר בחג גבורות של מקום שמוריד גשמים בעונתן כלומר בזמנן: {ה} <b>בעונתו</b>. כשם שתחיית המתים מזכיר כל השנה כולה ואינה אלא בזמנה ור' יהושע אמר לך בשלמא תחיית המתים מזכיר דכולה יומא זמניה הוא אלא גשמים התנן סוף פרקין יצא ניסן וירדו גשמים סימן קללה. גמרא: {ו} <b>לעולם</b> כו'. ור' אליעזר סבירא ליה בברייתא בגמרא. דאם בא להזכיר כל השנה כולה מזכיר דלעולם בעונתו משמע. מיהו עד השתא לא רמי עליה חובה אבל ביו''ט הראשון חובה לרצות לפני שאלה. שכל הבא לבקש מקדים ומרצה. תוספ':
<h3>פרק א - משנה ב</h3>
אֵין שׁוֹאֲלִין אֶת הַגְּשָׁמִים אֶלָּא סָמוּךְ לַגְּשָׁמִים. רַבִּי יְהוּדָה אוֹמֵר, הָעוֹבֵר לִפְנֵי הַתֵּבָה בְּיוֹם טוֹב הָאַחֲרוֹן שֶׁל חָג, הָאַחֲרוֹן מַזְכִּיר, הָרִאשׁוֹן אֵינוֹ מַזְכִּיר. בְּיוֹם טוֹב הָרִאשׁוֹן שֶׁל פֶּסַח, הָרִאשׁוֹן מַזְכִּיר, הָאַחֲרוֹן אֵינוֹ {י} מַזְכִּיר. עַד אֵימָתַי שׁוֹאֲלִין אֶת הַגְּשָׁמִים, רַבִּי יְהוּדָה אוֹמֵר, עַד שֶׁיַּעֲבוֹר {יא} הַפֶּסַח. רַבִּי מֵאִיר אוֹמֵר, עַד שֶׁיֵּצֵא נִיסָן, שֶׁנֶּאֱמַר {יב} (יואל ב) וַיּוֹרֶד לָכֶם גֶּשֶׁם, מוֹרֶה וּמַלְקוֹשׁ בָּרִאשׁוֹן:
<b style="color: gray;">רע"ב</b> <b>אין שואלין את הגשמים</b>. היינו אין מזכירין את הגשמים: <b>אלא סמור לגשמים</b>. דהיינו יום ח' של חג, דמן החג ואילך זמן גשמים הוא. וסתמא כרבי יהושע {ז}. פירוש אחר רבי אליעזר ורבי יהושע דפליגי לעיל בהזכרת גשמים, מודים הם לענין שאלה דהיינו לומר ותן טל ומטר, שאין שואלין אותן אלא סמוך לגשם, דהיינו בג' במרחשון או בז' בו. כדמפרשי תנאי לקמן במתניתין: <b>האחרון</b>. המתפלל תפלת מוסף {ח} מזכיר מוריד הגשם: <b>והראשון</b>. המתפלל תפלת שחרית אינו מזכיר גשם אלא טל {ט}. והלכה כרבי יהודה. והא דתנן בסמוך רבי יהודה אומר עד שיעבור הפסח, והכא קאמר רבי יהודה ביו''ט הראשון של פסח האחרון אינו מזכיר, תרי תנאי נינהו ואליבא דר''י:
<b style="color: gray;">תוי"ט</b>
{ז} <b>ואם</b> כן ר' יהודה פליג. וכן הוא בהדיא בגמרא: {ח} <b>מנהגם</b> היה שהעובר לפני התיבה במוסף אינו אותו שעובר בשחרית ובירושלמי קאמר אמאי אינו מזכיר מאורתא, פירוש בתפלת ערבית, ומשני דלית תמן כל עמא, נמצא זה מזכיר וזה אינו מזכיר ויהיה אגודות אגודות ופריך ולדכרו בצפרא פירוש בתפלת שחרית, ומשני דהוו סברי מדכרי ליה מאורתא ולשנה הבאה יזכירו גם מבערב: {ט} <b>כ''כ</b> הר''מ אבל אומר ומוריד הטל. וזה כמנהג בני ספרד שנוהגים להזכיר בימות החמה משיב הרוח ומוריד הטל: {י} <b>אינו</b> כו' ירושלמי, מאי טעמא דר' יהודה כדי שיצאו המועדות בטל מפני שהטל סימן יפה לעולם ויזכיר מבערב כו' כדלעיל: {יא} <b>עד</b> שיעבור. אפשר לי לומר שסובר דכיון דאין מתחילין להזכיר אלא ביום טוב אחרון של חג. הכי נמי אין פוסקין אלא עד שיעבור הפסח ועוד שרגילין להתאחר בירושלים עד שיעבור הפסח ואין כל כך עוברי דרכי' בחג הפסח שהגשמי' יפסיקום אבל בימי הסוכות סימן קללה הם: {יב} <b>שנאמר</b> כו'. ואינך סבירה ליה דאין למדין מהא דניבא לשעתו שהיה שנת רעבון ועצירת גשמים שבישר להם שאע''פ שיצא אדר ולא ירדו גשמים שיצאו ויזרעו:
<h3>פרק א - משנה ג</h3>
בִּשְׁלשָׁה בְּמַרְחֶשְׁוָן {יג} שׁוֹאֲלִין אֶת הַגְּשָׁמִים. רַבָּן גַּמְלִיאֵל אוֹמֵר בְּשִׁבְעָה {טו} בוֹ, חֲמִשָּׁה עָשָׂר יוֹם אַחַר הֶחָג, כְּדֵי שֶׁיַּגִּיעַ אַחֲרוֹן {טז} שֶׁבְּיִשְׂרָאֵל לִנְהַר פְּרָת:
<b style="color: gray;">רע"ב</b> <b>בשלשה במרחשון שואלין את הגשמים</b>. אומרים ותן טל ומטר בברכת השנים. והני מילי בארץ ישראל, אבל בגולה אין שואלים עד ששים יום לתקופת תשרי {יד}, וביום ששים עצמו מתחילין לשאול הגשמים: <b>האחרון שבישראל לנהר פרת</b>. אותן שעלו לרגל החוזרים לבתיהן, ולא יפסיקום הגשמים:
<b style="color: gray;">תוי"ט</b>
{יג} <b>בג'</b> כו'. דאז זמן רביעה ראשונה: {יד} <b>לפי</b> שהוא מקום נמוך וא''צ מטר כל כך. רש''י: {טו} <b>בז'</b> כו'. לשון רש''י כלומר בז' במרחשון הוא ט''ו אחר החג. וזה יצדק לעולם כפי סדר העיבור המסור בידינו שאנו חושבים בו עכשיו שלעולם תשרי מלא. אבל כשקדשו על פי הראיה וזה היה בימי ר''ג אפשר שהיה חסר. ועתוי''ט: {טז} <b>אחרון</b>. שלפעמים מתעכבין קצת בירושלים עד שיעבור החג כולו. ועתוי''ט. ומסיים הרי לך שמן ירושלים מדרומה עד קצה הצפון של א''י שהוא נהר פרת. מהלך ט''ו יום. ואל תתמה על השבתות שבתוך אלו הט''ו יום. שהרי אפשר שילך על ידי בורגנים וגם על ידי עבורי עיר. והואיל ואפשר להיות כן שיעורו חכמים בכך ימים כיון שאפשר שאין השבתות מעכבות:
<h3>פרק א - משנה ד</h3>
הִגִּיעַ שִׁבְעָה עָשָׂר בְּמַרְחֶשְׁוָן וְלֹא יָרְדוּ גְשָׁמִים, הִתְחִילוּ הַיְחִידִים מִתְעַנִּין שָׁלשׁ תַּעֲנִיּוֹת. אוֹכְלִין וְשׁוֹתִין מִשֶּׁחָשֵׁכָה, וּמֻתָּרִין בִּמְלָאכָה וּבִרְחִיצָה וּבְסִיכָה וּבִנְעִילַת הַסַּנְדָּל וּבְתַשְׁמִישׁ הַמִּטָּה:
<b style="color: gray;">רע"ב</b> <b>הגיע שבעה עשר במרחשון</b>. וכבר עברו ג' זמנים, שהן ג' במרחשון. וז, וי''ז {יז}: <b>התחילו היחידים</b>. תלמידי חכמים {יח}: <b>שלש תעניות</b>. שני וחמישי ושני {יט}: <b>אוכלים ושותים משחשיכה</b>. מותר להם לאכול ולשתות כל ליל התענית עד שיעלה עמוד השחר כל זמן שלא ישן. אבל לאחר שישן שינת קבע אסור לאכול ולשתות אם לא התנה מתחלה קודם שישן. ואית דאמרי דאכילה בעי תנאי, שתיה לא בעי תנאי דאין קבע לשתיה {כ}. והכי מסתברא:
<b style="color: gray;">תוי"ט</b>
{יז} <b>גמרא</b> הר''מ: {יח} <b>שמיוחדים</b> במעשיהם. הרא''ש. ותמיהני דבגמרא מאן יחידים א''ר הונא רבנן. ובתר הכי תני איזהו כו' כל שראוי למנותו פרנס על הצבור. ואיזהו תלמיד כל ששואלין אותו דבר הלכה ואומר אפילו במסכת כלה ע''כ. ש''מ דיחיד עדיף מתלמיד כו' וא''כ קשה על הרא''ש והר''ב שכתבו ת''ח אלא ה''ל למכתב רבנן א''נ חכמים: {יט} <b>ובגמרא</b> כמו שאין גוזרין תענית על הצבור לכתחלה בחמישי ה''ה נמי ליחידים: {כ} <b>כלומר</b> שאין לאדם קביעת זמן לשישתה בו. ואין לשון דהכא כלישנא דגמרא אין קבע לשינה:
<h3>פרק א - משנה ה</h3>
הִגִּיעַ רֹאשׁ חֹדֶשׁ {כא} כִּסְלֵו וְלֹא יָרְדוּ גְשָׁמִים, בֵּית דִּין גּוֹזְרִין שָׁלשׁ תַּעֲנִיוֹת עַל הַצִּבּוּר. אוֹכְלִין וְשׁוֹתִין מִשֶּׁחָשֵׁכָה, וּמֻתָּרִין בִּמְלָאכָה וּבִרְחִיצָה וּבְסִיכָה וּבִנְעִילַת הַסַּנְדָּל וּבְתַשְׁמִישׁ הַמִּטָּה:
<b style="color: gray;">רע"ב</b> .אין פירוש למשנה זו
<b style="color: gray;">תוי"ט</b>
{כא} <b>הגיע</b> ר''ח כו'. אע''ג דזמן רביעה האפילה הוא י''ז במרחשון כמ''ש לעיל. אשכחן ר' יוסי דפליג. וס''ל שהוא בר''ח כסליו. הלכך לר''מ אפילו במיעוט השנים אינה מתאחרת יותר. ולפיכך ראוי שיהיו ב''ד גוזרין תענית. הר''נ ועיין תוי''ט:
<h3>פרק א - משנה ו</h3>
עָבְרוּ אֵלּוּ וְלֹא נַעֲנוּ בֵּית דִּין גּוֹזְרִין שָׁלשׁ תַּעֲנִיּוֹת אֲחֵרוֹת עַל הַצִּבּוּר. אוֹכְלִין וְשׁוֹתִין מִבְּעוֹד יוֹם {כב}, וַאֲסוּרִין בִּמְלָאכָה {כג} וּבִרְחִיצָה וּבְסִיכָה וּבִנְעִילַת הַסַּנְדָּל וּבְתַשְּׁמִישׁ הַמִּטָּה, וְנוֹעֲלִין אֶת הַמֶּרְחֲצָאוֹת. עָבְרוּ אֵלּוּ וְלֹא נַעֲנוּ, בֵּית דִּין גּוֹזְרִין (עֲלֵיהֶם) עוֹד שֶׁבַע, שֶׁהֵן שְׁלשׁ עֶשְׂרֵה תַּעֲנִיּוֹת {כד} עַל הַצִּבּוּר. הֲרֵי אֵלּוּ יְתֵרוֹת עַל הָרִאשׁוֹנוֹת, שֶׁבָּאֵלּוּ מַתְרִיעִין וְנוֹעֲלִין אֶת הַחֲנוּיוֹת, בַּשֵּׁנִי מַטִּין עִם חֲשֵׁכָה, וּבַחֲמִישִׁי מֻתָּרִין מִפְּנֵי כְבוֹד הַשַּׁבָּת:
<b style="color: gray;">רע"ב</b> ששהן שלשה עשר תעניות על הצבור. שכבר התענו שש, ותעניות דיחידים אינם מן המנין: <b>מתריעין</b>. בשופרות: <b>בשני מטין</b>. בשני של תענית פותחין דלתי החנויות קצת לעת ערב, אבל אין מוציאין סחורתן לחוץ {כה}: <b>ובחמישי מותרים</b>. לפתוח כל היום:
<b style="color: gray;">תוי"ט</b>
{כב} <b>מבעוד</b> יום. כמו שעושים בצום כפור הר''מ: {כג} <b>ואסורין</b> במלאכה. בגמרא פריך בשלמא כולהו אית בהו תענוג אבל מלאכה צער הוא, ומשני אמר קרא קדשו צום קראו עצרה כעצרת מה עצרת אסור בעשיית מלאכה אף תענית אסור בעשיית מלאכה: {כד} <b>י''ג</b> תעניות. מנינא למה לי ונראה לי לומר שהם כנגד י''ג מדות של רחמי' ועי''ל דאתי למימר דאין גוזרין על הגשמים יותר מי''ג תעניות כדאיתא בגמרא: {כה} <b>ופשוט</b> דלא קאמרי אלא במידי דמיכל דאל''כ מאי כבוד שבת איכא אבל המוכרות שאר דברים אין פותחין כלל. ב''י:
<h3>פרק א - משנה ז</h3>
עָבְרוּ אֵלּוּ וְלֹא נַעֲנוּ, מְמַעֲטִין בְּמַשָּׂא וּמַתָּן {כו}, בְּבִנְיָן וּבִנְטִיעָה, בְּאֵרוּסִין וּבְנִשּׂוּאִין {כז} וּבִשְׁאֵלַת שָׁלוֹם בֵּין אָדָם לַחֲבֵרוֹ, כִּבְנֵי אָדָם הַנְּזוּפִין {כח} לַמָּקוֹם. הַיְחִידִים חוֹזְרִים וּמִתְעַנִּים עַד שֶׁיֵּצֵא נִיסָן. יָצָא נִיסָן {כט} וְלֹא יָרְדוּ גְשָׁמִים, סִימַן קְלָלָה, שֶׁנֶּאֱמַר (שמואל א יב) הֲלוֹא קְצִיר חִטִּים הַיּוֹם, וגו':
<b style="color: gray;">רע"ב</b> <b>בבנין ובנטיעה</b>. ודוקא בנין של שמחה כגון בית חתנות לעשות בו חופתו, ונטיעה של שמחה כגון אילן גדול המיסך על הארץ לטייל המלכים תחתיו. אבל בית לדור בו, ונטיעת אילן לפירותיו מותר: <b>יצא ניסן הגשמים סימן קללה</b>. כשלא ירדו כלל קודם [שיצא] ניסן {ל}. וכל הדינים הללו בארץ ישראל וכיוצא בה, אבל האיים הרחוקים שזמן הגשמים שלהם אינו כזמן הגשמים של ארץ ישראל, כל אחד ואחד שואל הגשמים בזמן שהוא צריך להם, ואם עבר אותו הזמן הידוע להן ולא ירדו גשמים, בית דין של אותו מקום גוזרים תעניות על הצבור אחר שהתענו היחידים כסדר השנוי במתניתין:
<b style="color: gray;">תוי"ט</b>
{כו} <b>במשא</b> ומתן. פירוש של שמחה דומיא דבנין ונטיעה. תוספ': {כז} <b>באירוסין</b> כו'. ר''ל שלא יהיו ששים כלל וחמיר מט''ב שמארסין בו. תוס': {כח} <b>הנזופין</b>. כמו געורין תרגום ויגער בו ונזף ביה. הר''מ: {כט} <b>ניסן</b>. של תקופה כשהגיע השמש לתחלת מזל שור. הר''מ. כלומר ולא ניסן של חדש הלבנה והוא מירושלמי: {ל} <b>ולנוסח</b> אחר מתניתין ה''ק יצא ניסן ולא ירדו גשמים. שוב סימן קללה הם כו':
<h2>פרק ב</h2>
<h3>פרק ב - משנה א</h3>
סֵדֶר תַּעֲנִיּוֹת כֵּיצַד, מוֹצִיאִין אֶת הַתֵּבָה לִרְחוֹבָהּ שֶׁל עִיר וְנוֹתְנִין אֵפֶר מַקְלֶה עַל גַּבֵּי הַתֵּבָה וּבְרֹאשׁ הַנָּשִׂיא {ג} וּבְרֹאשׁ אַב בֵּית דִּין, וְכָל אֶחָד וְאֶחָד נוֹתֵן בְּרֹאשׁוֹ. הַזָּקֵן {ה} שֶׁבָּהֶן אוֹמֵר לִפְנֵיהֶן דִּבְרֵי כִבּוּשִׁין {ו}, אַחֵינוּ, לֹא נֶאֱמַר בְּאַנְשֵׁי נִינְוֵה, וַיַּרְא הָאֱלֹהִים אֶת שַׂקָּם וְאֶת תַּעֲנִיתָם, אֶלָּא, (יונה ג) וַיַּרְא הָאֱלֹהִים אֶת מַעֲשֵׂיהֶם, כִּי שָׁבוּ מִדַּרְכָּם הָרָעָה. וּבַקַּבָּלָה {ז} הוּא אוֹמֵר, (יואל ב) וְקִרְעוּ לְבַבְכֶם וְאַל בִּגְדֵיכֶם:
<b style="color: gray;">רע"ב</b> <b>סדר תעניות כיצד</b>. בשבע תעניות אחרונות קא מיירי: <b>את התיבה</b>. הארון שספר תורה מונח בו, כלומר כלי צנוע היה לנו ונתבזה בעוונינו. ולמה לרחובה של עיר, לומר, צעקנו בצנעה בבית הכנסת ולא נענינו, נבזה עצמנו בפרהסיא ברחובה של עיר: <b>אפר מקלה</b>. אפר שרפה. ומשום דעפר נמי אקרי אפר {א} תנא אפר מקלה, דהכא צריך שיהיה אפר ממש {ב} כדי שיזכור הקב''ה עקידתו של יצחק וירחם: <b>על גבי התיבה</b>. משום דכתיב (ישעיה ס''ג) בכל צרתם לו צר: <b>ובראש הנשיא וכו'</b>. והן עצמן אינם נוטלים, כדי שיתביישו יותר, לפי שאינו דומה מתבייש מעצמו למתבייש מאחרים {ד}: <b>דברי כבושים</b>. דברים שכובשין לבו של אדם להחזירו למוטב: <b>ובקבלה</b>. בדברי הנביאים:
<b style="color: gray;">תוי"ט</b>
{א} <b>דכשם</b> שאפר קרוי עפר דכתיב מעפר שריפת החטאת כך עפר קרוי אפר. רש''י: {ב} <b>ואותו</b> אפר הוי מעצם אדם דומיא דעקידה כו': {ג} <b>ובראש</b> כו' דחשיבותא הוא דיהבינן ברישיהו דנשיא ואב''ד ברישא. דאמרי להון אתון חשביתו למבעי לן רחמי אכולי עלמא. גמרא: {ד} <b>דאיכא</b> עגמת נפש ומפני חשיבותם הם מתביישים מאחרים אבל בני אדם דלא חשיבי לא מתביישים בנתינת אחרים וסגי להו בנתינת עצמן. רש''י: {ה} <b>הזקן</b>. והוא חכם לא היה שם זקן חכם מעמידין חכם כו'. גמרא: {ו} <b>כבושין</b>. לשון עצור כמו מכבש: {ז} <b>ובקבלה</b>. כ''מ שהנביא מצוה ומודיע ומזהיר את ישראל. קרי להו קבלה ובכ''מ דלא אתפקיד נביא כי האי וירא אלהים שהוא כמספר והולך דיליף אגב אורחא מלתא. לא קרינן ליה קבלה. רש''י:
<h3>פרק ב - משנה ב</h3>
עָמְדוּ בִתְפִלָּה, מוֹרִידִין לִפְנֵי הַתֵּבָה זָקֵן וְרָגִיל, וְיֶשׁ לוֹ בָנִים, וּבֵיתוֹ רֵיקָם, כְּדֵי שֶׁיְּהֵא לִבּוֹ שָׁלֵם בַּתְּפִלָּה, וְאוֹמֵר לִפְנֵיהֶם עֶשְׂרִים וְאַרְבַּע בְּרָכוֹת, שְׁמוֹנֶה עֶשְׂרֵה שֶׁבְּכָל יוֹם, וּמוֹסִיף עֲלֵיהֶן עוֹד שֵׁשׁ:
<b style="color: gray;">רע"ב</b> <b>ורגיל</b>. היודע סדר תפלה {ח}: <b>ויש לו בנים וביתו ריקן</b>. שאין בביתו במה לפרנס את בניו, ומתוך שנפשו עגומה עליו מתפלל בכוונה. א''נ ביתו ריקן מן העבירות, שלא יצא עליו שם רע בילדותו {ט}: <b>ומוסיפין עליהם שש</b>. בין גואל לרופא אומר ו' ברכות הללו:
<b style="color: gray;">תוי"ט</b>
{ח} <b>לשון</b> רש''י רגיל להתפלל ותפלתו שגורה בפיו ולא יטעה שכל חזן שטועה סימן רע לשולחיו: {ט} <b>ולשון</b> ביתו אינו מדוקדק. והר''מ כתב ולא יהיה בבניו ובני ביתו וכל קרוביו והנלוים עליו בעל עבירה אלא יהיה ביתו ריקן מן העבירות ולא יצא עליו שם רע בילדותו. ועתוי''ט:
<h3>פרק ב - משנה ג</h3>
וְאֵלּוּ הֵן, זִכְרוֹנוֹת, וְשׁוֹפָרוֹת {י}, אֶל יְיָ בַּצָּרָתָה לִּי קָרָאתִי וַיַּעֲנֵנִי, אֶשָּׂא עֵינַי אֶל הֶהָרִים וגו', מִמַּעֲמַקִּים קְרָאתִיךָ ה', תְּפִלָּה לְעָנִי כִי יַעְטֹף. רַבִּי יְהוּדָה אוֹמֵר, לֹא הָיָה צָרִיךְ {יא} לוֹמַר זִכְרוֹנוֹת וְשׁוֹפָרוֹת, אֶלָּא אוֹמֵר תַּחְתֵּיהֶן, רָעָב כִּי יִהְיֶה בָאָרֶץ, דֶּבֶר כִּי יִהְיֶה וגו', אֲשֶׁר הָיָה דְבַר הּ' אֶל יִרְמְיָהוּ עַל דִּבְרֵי הַבַּצָּרוֹת. וְאוֹמֵר חוֹתְמֵיהֶן:
<b style="color: gray;">רע"ב</b> <b>זכרונות ושופרות</b>. כל הפסוקים כמו שאומרים בראש השנה: <b>ואומר חותמיהן</b>. אחר זכרונות חתימת זכרונות, ואחר שופרות חתימת שופרות, וכן אחר כולם כדמפרש ואזיל:
<b style="color: gray;">תוי"ט</b>
{י} <b>זכרונות</b> ושופרות. ומלכיות לא. והא דפירש הר''ב בפ''ד דר''ה מ''ה. כ''מ שיש שם זכרונות יהיו מלכיות עמהן. י''ל לא בא ללמד אלא ר''ה ויוהכ''פ של יובל. דאין למדין מן הכללות והאי קרא דמיניה דריש כתיב ביה וביום שמחתכם ור''ה נקרא יום שמחה ויו''כ של יובל שהוא ודאי שמחת לב: {יא} <b>לא</b> כו' שאין אומרים זכרונות ושופרות אלא בר''ה וביובלות ובשעת מלחמה. גמרא. וכי תימא דצריך לאומרן דאם לא כן בציר להו ממש לכן נקט לישנא דלא היה צריך. הר''נ:
<h3>פרק ב - משנה ד</h3>
עַל הָרִאשׁוֹנָה הוּא אוֹמֵר, מִי שֶׁעָנָה אֶת אַבְרָהָם {יב} בְּהַר הַּמּוֹרִיָּה, הוּא יַעֲנֶה אֶתְכֶם וְיִשְׁמַע בְּקוֹל צַעֲקַתְכֶם הַיּוֹם הַזֶּה, בָּרוּךְ אַתָּה ה' גּוֹאֵל יִשְׂרָאֵל {יג}. עַל הַשְּׁנִיָּה הוּא אוֹמֵר, מִי שֶׁעָנָה אֶת אֲבוֹתֵינוּ עַל יַם סוּף {יד}, הוּא יַעֲנֶה אֶתְכֶם וְיִשְׁמַע קוֹל צַעֲקַתְכֶם הַיּוֹם הַזֶּה, בָּרוּךְ אַתָּה ה' זוֹכֵר הַנִּשְׁכָּחוֹת. עַל הַשְּׁלִישִׁית הוּא אוֹמֵר, מִי שֶׁעָנָה אֶת יְהוֹשֻׁעַ {טו} בַּגִּלְגָּל, הוּא יַעֲנֶה אֶתְכֶם וְיִשְׁמַע קוֹל צַעֲקַתְכֶם הַיּוֹם הַזֶּה, בָּרוּךְ אַתָּה ה' שׁוֹמֵעַ תְּרוּעָה. עַל הָרְבִיעִית הוּא אוֹמֵר, מִי שֶׁעָנָה אֶת שְׁמוּאֵל {טז} בַּמִּצְפָּה, הוּא יַעֶנֶה אֶתְכֶם וְיִשְׁמַע בְּקוֹל צַעֲקַתְכֶם הַיּוֹם הַזֶּה, בָּרוּךְ אַתָּה ה' שׁוֹמֵעַ צְעָקָה. עַל הַחֲמִישִׁית הוּא אוֹמֵר, מִי שֶׁעָנָה אֶת אֵלִיָּהוּ {יז} בְּהַּר הַכַּרְמֶל, הוּא יַעֲנֶה אֶתְכֶם וְיִשְׁמַע בְּקוֹל צַעֲקַתְכֶם הַיּוֹם הַזֶּה, בָּרוּךְ אַתָּה ה' שׁוֹמֵעַ תְּפִלָּה. עַל הַשִּׁשִּׁית הוּא אוֹמֵר, מִי שֶׁעָנָה אֶת יוֹנָה {יח} מִמְּעֵי הַדָּגָה, הוּא יַעֲנֶה אֶתְּכֶם וְיִשְׁמַע בְּקוֹל צַעֲקַתְכֶם הַיּוֹם הַזֶּה, בָּרוּךְ אַתָּה ה' הָעוֹנֶה בְּעֵת צָרָה. עַל הַשְּׁבִיעִית הוּא אוֹמֵר, מִי שֶׁעָנָה אֶת דָּוִד וְאֶת שְׁלֹמֹה בְנוֹ בִּירוּשָׁלַיִם, הוּא יַעֲנֶה אֶתְכֶם וְיִשְׁמַע בְּקוֹל צַעֲקַתְכֶם הַיּוֹם הַזֶּה, בָּרוּךְ אַתָּה ה' הַמְרַחֵם עַל הָאָרֶץ:
<b style="color: gray;">רע"ב</b> <b>על הראשונה</b>. בגואל ישראל הוא מתחיל להאריך. ואע''פ שאינה ממנין שש קורא אותה ראשונה, לפי שבה מתחיל להוסיף ולהאריך: <b>על השביעית</b>. לברכות שמאריך בהן. אבל הברכות שמוסיפין בשביל התענית אינן אלא שש, שברכה ראשונה שהיא גואל ישראל דשמנה עשרה היא אלא שמאריך בה: <b>מי שענה את דוד ואת שלמה בנו</b>. ואע''ג דיונה {יט} בתר דוד ושלמה היה. מ''מ מקדים ליה ברישא, משום דבעי למחתם בסוף הברכות ברוך המרחם על הארש, ן, ודוד ושלמה בנו הם שהתפללו על ארץ ישראל. דוד, ויהי רעב בימי דוד כו' (שמואל ב' כ''א) ושלמה, רעב כי יהיה בארץ (מלכים א' ח'):
<b style="color: gray;">תוי"ט</b>
{יב} <b>אברהם</b>. לפי שהיה ראשון לניצולים שנצול מנמרוד. תוספ': {יג} <b>גואל</b> ישראל. בירושלמי פריך ולא יצחק נגאל שענייתו של א''א בהר המוריה על הצלתו של יצחק הוא השיבו שמכיון שנגאל יצחק הרי הוא כמי שנגאלו כל ישראל. הר''נ: {יד} <b>ים</b> סוף. לפיכך אומרה בזכרונות לפי שהיו ישראל נשכחים במצרים כמה שנים ונתיאשו מן הגאולה חכר המקום אותם וגאלם כדכתיב ואזכור את בריתי. רש''י: {טו} <b>יהושע</b> כו'. לפי שנענה בשופרות על יריחו בעוד שהיו ישראל עומדים בגלגל. רש''י: {טז} <b>שמואל</b> כו'. מעין אל ה' בצרתה לי דכתיב ויזעק שמואל אל ה'. רש''י: {יז} <b>אליהו</b> כו' מעין אשא עיני אל ההרים דכתיב באליהו ענני ה' ענני דהיינו תפלה. רש''י: {יח} <b>יונה</b> כו'. מעין ממעמקים קראתיך ה' שכן כתיב קראתי מצרה לי. רש''י: {יט} <b>בירושלמי</b> פריך אאליהו ואיונה ומתרץ להו כך:
<h3>פרק ב - משנה ה</h3>
מַעֲשֶׂה בִימֵי רַבִּי חֲלַפְתָּא וְרַבִּי חֲנַנְיָה בֶן תְּרַדְיוֹן {כ}, שֶׁעָבַר אֶחָד לִפְנֵי הַתֵּבָה וְגָמַר אֶת הַבְּרָכָה כֻלָּהּ, וְלֹא עָנוּ אַחֲרָיו אָמֵן. תִּקְעוּ הַכֹּהֲנִים תְּקָעוּ. מִי שֶׁעָנָה אֶת אַבְרָהָם אָבִינוּ בְּהַר הַמּוֹרִיָּה הוּא יַעֲנֶה אֶתְכֶם וְיִשְׁמַע בְּקוֹל צַעֲקַתְכֶם הַיּוֹם הַזֶּה. הָרִיעוּ בְנֵי אַהֲרֹן {כב} הָרִיעוּ. מִי שֶׁעָנָה אֶת אֲבוֹתֵינוּ עַל יַם סוּף, הוּא יַעֲנֶה אֶתְכֶם וְיִשְׁמַע בְּקוֹל צַעֲקַתְכֶם הַיּוֹם הַזֶּה. וּכְשֶׁבָּא דָבָר אֵצֶל חֲכָמִים, אָמְרוּ, לֹא הָיִינוּ נוֹהֲגִין כֵּן אֶלָּא בְשַׁעַר הַמִּזְרָח וּבְהַר הַבָּיִת:
<b style="color: gray;">רע"ב</b> <b>בימי רבי חלפתא</b>. בצפורי היה: <b>ולא ענו אחריו אמן גרסינן</b>. לפי שבמקדש לא היו עונין אמן אחר כל ברכה אלא בשכמל''ו כדאמרינן בגמרא בברכות פרק הרואה. ואלו לא במקדש היו ועשו כדרך שעושים במקדש: <b>תקעו בני אהרן תקעו</b>. חזן הכנסת {כא} אומר להם כך על כל ברכה וברכה: <b>לא היינו נוהגין כן</b>. שלא לענות אמן אלא בשכמל''ו {כג}: <b>אלא בשער המזרח</b>. שער מזרח {כד} של הר הבית ושער המזרח של עזרה. לפי שהיו מזכירין שם המפורש בחתימת הברכה ולא סגי בעניית אמן. ואין לומר לא היו נוהגין לתקוע אלא במקדש, דודאי תוקעין בגבולין, כדמוכח בהך מסכתא ובר''ה. והלכה כחכמים:
<b style="color: gray;">תוי"ט</b>
{כ} <b>ורחב''ת</b>. בסיכני. גמרא: {כא} <b>והוא</b> השמש ולא שליח צבור. רש''י. ומפרש בגמרא שהיו תוקעין תר''ת: {כב} <b>בני</b> אהרן. וי''ג בני אהרן. וי''ג בתרוייהו הכהנים בני אהרן. ועתוי''ט: {כג} <b>וכפרש''י</b>. שבגבולין נמי היו תוקעין ומריעין כסדר השנוי במשנה זו. ועתוי''ט: {כד} <b>ורש''י</b> כתב חדא מלתא היא בשער מזרח בהר הבית. וי''א בשערי מזרח בעזרת נשים:
<h3>פרק ב - משנה ו</h3>
שָׁלשׁ תַּעֲנִיּוֹת הָרִאשׁוֹנוֹת, אַנְשֵׁי מִשְׁמָר מִתְעַנִּין וְלֹא מַשְׁלִימִין, וְאַנְשֵׁי בֵית אָב לֹא הָיוּ מִתְעַנִּין כְּלָל. שָׁלשׁ שְׁנִיּוֹת, אַנְשֵׁי מִשְׁמָר מִתְעַנִּין וּמַשְׁלִימִין, וְאַנְשֵׁי בֵית אָב מִתְעַנִּין וְלֹא מַשְׁלִימִין. שֶׁבַע אַחֲרוֹנוֹת, אֵלּוּ וָאֵלּוּ מִתְעַנִּין וּמַשְׁלִימִין, דִּבְרֵי רַבִּי יְהוֹשֻׁעַ. וַחֲכָמִים אוֹמְרִים, שָׁלשׁ תַּעֲנִיּוֹת הָּרִאשׁוֹנוֹת, אֵלּוּ וָאֵלּוּ לֹא הָיוּ מִתְעַנִּין כְּלָל. שָׁלשׁ שְׁנִיּוֹת, אַנְשֵׁי מִשְׁמָר מִתְעַנִּין וְלֹא מַשְׁלִימִין, וְאַנְשֵׁי בֵית אָב לֹא הָיוּ מִתְעַנִּין כְּלָל. שֶׁבַע אַחֲרוֹנוֹת, אַנְשֵׁי מִשְׁמָר מִתְעַנִּין וּמַשְׁלִימִין, וְאַנְשֵׁי בֵית אָב מִתְעַנִּין וְלֹא מַשְׁלִימִין:
<b style="color: gray;">רע"ב</b> <b>אנשי משמר</b>. כ''ד משמרות כהונה היו, כל משמר עובד בשבת שלו: <b>אנשי בית אב</b>. המשמר מתחלק לשבעה בתי אבות כמנין ימות השבוע, כל אחד עובד יומו: <b>מתענין ולא משלימין</b>. שתעניות הראשונות אינן חמורין כ''כ, ולפיכך אין משלימין שאם תכבד העבודה על אנשי בית אב שהיו עובדין אותו היום יבואו אלו לסייען ויהא בהן כח לעבוד:
<b style="color: gray;">תוי"ט</b> <b>.אין</b> פירוש למשנה זו
<h3>פרק ב - משנה ז</h3>
אַנְשֵׁי מִשְׁמָר מֻתָּרִים לִשְׁתּוֹת יַיִן בַּלֵּילוֹת, אֲבָל לֹא בַיָמִים. וְאַנְשֵׁי בֵית אָב, לֹא בַיּוֹם וְלֹא בַלַּיְלָה. אַנְשֵׁי מִשְׁמָר וְאַנְשֵׁי מַעֲמָד אֲסוּרִין מִלְּסַפֵּר וּמִלְּכַבֵּס, וּבַחֲמִישִׁי מֻתָּרִין מִפְּנֵי כְבוֹד הַשַּׁבָּת:
<b style="color: gray;">רע"ב</b> <b>אנשי משמר מותרים לשתות יין</b>. לאו גבי תענית קאי, אלא איידי דאיירי בבני משמר מייתי לה הכא: <b>בלילות</b>. שאין לחוש שמא תכבד העבודה על אנשי בית אב בלילה ויצטרכו אלו לבא לסייעם: <b>לא ביום ולא בלילה</b>. לפי שהיו צריכין להעלות כל הלילה אברים ופדרים שפקעו מעל המזבח {כה}: <b>אנשי מעמד</b>. הם ישראלים הקבועים בירושלים ועומדים על קרבן אחיהם ומתפללין שיהא מקובל ברצון. ועומדים שם בשעת העבודה שלוחים מכל ישראל, דהיאך קרבנו של אדם קרב והוא אינו עומד על גביו והכתוב אומר (במדבר כ''ח) תשמרו להקריב לי במועדו, לישראל מצוה שיעמדו על הכהנים בשעת עבודה: <b>אסורים לספר ולכבמ</b>. משנכנסו למשמרתם, כל אותה שבת, כדי שיספרו קודם לכן ולא יכנסו למשמרתן כשהן מנוולים: <b>ובחמישי</b>. שבתוך משמרתן מותרים שדרו [רוב] בני אדם לספ. ר בחמישי ואין ממתינין לספר בע''ש מפני הטורח:
<b style="color: gray;">תוי"ט</b>
{כה} א''נ לא גמרו ביום גומרין בלילה:
<h3>פרק ב - משנה ח</h3>
כָּל הַכָּתוּב בִּמְגִלַּת תַּעֲנִית {כו} דְּלָא לְמִסְפַּד, לְפָנָיו אָסוּר, לְאַחֲרָיו מֻתָּר. רַבִּי יוֹסֵי אוֹמֵר, לְפָנָיו וּלְאַחֲרָיו אָסוּר. דְּלָא לְהִתְעַנָּאָה בְהוֹן, לְפָנָיו וּלְאַחֲרָיו מֻתָּר. רַבִּי יוֹסֵי אוֹמֵר, לְפָנָיו אָסוּר, לְאַחֲרָיו מֻתָּר:
<b style="color: gray;">רע"ב</b> <b>כל הכתוב במגילת תענית</b>. ימים שנעשו בהם ניסים לישראל בבית שני וקבעו ימים טובים. אית יומא דלא להתענאה בהון בלב ; ואית יומי דחמייי טפי דלא למספד בהון. ואותן שהן חמורים ואסורים בהספד. לפניו אסור בהספד, דלמא אתי למעבד הכי ביו''ט גופיה. לאחריו מותר דכיון דעבר יום טוב לא חיישינן. ואנן קיי''ל דבטלה מגילת תענית {כז}, וכל אותן הימים הכתובים שם דלא להתענאה ודלא למספד, כולן מותרין בהספד ותענית, חוץ מחנוכה ופורים שאסורין בהספד ותענית. וימים שלפניהם ואחריהם מותר:
<b style="color: gray;">תוי"ט</b>
{כו} <b>במגילת</b> תענית. מגילת תענית נכתבה בימי חכמים אע''פ שלא היו כותבין הלכות והיינו דקתני כל הכתוב כו' כאלו היה מקרא. רש''י: {כז} <b>ובגמרא</b> דראש השנה דף י''ח שבזמן שבית המקדש קיים אסורים מפני ששמחה היא להם, אין בית המקדש קיים מותרים מפני שאבל היא להם אבל חנוכה מפרסם ניסא גלוי לכל ישראל על ידי שנהגו בו המצוה והחזיקו בו כשל תורה ולא נכון לבטלו ופורים קיימו וקבלו היהודים כדכתיב באסתר:
<h3>פרק ב - משנה ט</h3>
אֵין גּוֹזְרִין תַּעֲנִית עַל הַצִּבּוּר בַּתְּחִלָּה בַּחֲמִישִׁי, שֶׁלֹּא לְהַפְקִיעַ {כח} הַשְּׁעָרִים, אֶלָּא שָׁלשׁ תַּעֲנִיּוֹת הָרִאשׁוֹנוֹת שֵׁנִי וַחֲמִישִׁי וְשֵׁנִי, וְשָׁלשׁ שְׁנִיּוֹת חֲמִישִׁי שֵׁנִי וַחֲמִישִׁי. רַבִּי יוֹסֵי אוֹמֵר, כְּשֵׁם שֶׁאֵין הָרִאשׁוֹנוֹת בַּחֲמִישִׁי, כָּךְ לֹא שְׁנִיּוֹת וְלֹא אַחֲרוֹנוֹת {לב}:
<b style="color: gray;">רע"ב</b> <b>שלא להפקיע את השערים</b>. כשרואין בעלי חנויות שקונין למוצאי חמישי שתי סעודות {כח} גדולות, אחת לליל התענית ואחת לשבת, יהיו סבורין שבא רעב לעולם ומיקרין ומפקיעין השער {כט}. אבל משהתחילו להתענות בשני, יודעים שאינו אלא מפני התענית, פ''א שלא יאמרו אם לא שראו ב''ד שהרעב בא, לא היו דוחקים לגזור תענית עתה סמוך לשבת {ל}, ומפני כן ייקרו ויפקיעו השער:
<b style="color: gray;">תוי"ט</b>
{כח} <b>ובטור</b> איתא ד' סעודות דג' לשבת. וכתב הר''ן ואע''ג דבלא תענית צריך פת לסעודת היום ג''כ מ''מ מפני התענית מרבין לקנות דברים שחיי נפש בהם: {כט} <b>יש</b> לומר דחיישינן שמא בעלי החניות לא ישימו לבם לכך שמפני התענית והשבת הם קונים: {ל} <b>שאין</b> ביכולת דלת העם לקנות ב' סעודות גדולות ביחד אלא ודאי שצורך גדול למטר הוא: <b>[לא</b>] להפקיע. מבטל שעור מדה הראשונה וממעטה. רש''י: {לב} <b>ולא</b> אחרונות. פירוש התחלת האחרונות, אבל כך סדרן בה''ב הבה''ב. ועתוי''ט:
<h3>פרק ב - משנה י</h3>
אֵין גּוֹזְרִין תַּעֲנִית עַל הַצִּבּוּר בְּרֹאשׁ חֹדֶשׁ {לג}, בַּחֲנְכָּה וּבַפּוּרִים, וְאִם הִתְחִילוּ, אֵיןֹ מַפְסִיקִין {לד}, דִּבְרֵי רַבָּן גַּמְלִיאֵל, אָמַר רַבִּי מֵאִיר, אַף עַל פִּי שֶׁאָמַר רַבָּן גַּמְלִיאֵל אֵין מַפְסִיקִין, מוֹדֶה הָיָה שֶׁאֵין מַשְׁלִימִין. וְכֵן תִּשְׁעָה בְאָב שֶׁחָל לִהְיוֹת בְּעֶרֶב שַׁבָּת:
<b style="color: gray;">רע"ב</b> <b>ואם התחילו</b>. שגזרו התעניות קודם לכן והתחילו להתענות על הצרה אפילו יום אחד ופגע בהן אחד מאלו הימים אין מפסיקין: <b>מודה הוא שאין משלימין</b>. להתענות בהן כל היום, אלא אוכל בערב סמוך לשקיעת החמה: <b>וכן ט' באב שחל להיות בערב שבת</b>. כגון בזמן שהיו ב''ד קובעים ע''פ הראייה, אוכל בערב סמוך לשקיעת החמה, מפני כבוד השבת שלא יכנס לשבת כשהוא רעב. ואין הלכה כר' מאיר אלא מתענין ומשלימין. וכן ט' באב שחל להיות בערב שבת מתענה ומשלים:
<b style="color: gray;">תוי"ט</b>
{לג} <b>בראש</b> חודש. דאיקרי מועד. רש''י: {לד} <b>אין</b> כו' דאע''ג דאיקרי מועד לא כתיב יום משתה ושמחה. רש''י. אבל פורים אע''ג דכתיב ביה יום משתה ושמחה כיון דלא איקרי מועד לא חשיב ליה אף על גב דאיקרי יום טוב לא זהו לשון מועד שנקראים המועדות בתורה:
<h2>פרק ג</h2>
<h3>פרק ג - משנה א</h3>
סֵדֶר תַּעֲנִיּוֹת אֵלוּ הָאָמוּר, בִּרְבִיעָה רִאשׁוֹנָה. אֲבָל צְמָחִים שֶׁשָּׁנוּ, מַתְרִיעִין עֲלֵיהֶם מִיָּד {א}. וְכֵן שֶׁפָּסְקוּ גְשָׁמִים בֵּין גֶּשֶׁם לְגֶשֶׁם אַרְבָּעִים יוֹם, מַתְרִיעִין עֲלֵיהֶם (מִיָּד), מִפְּנֵי שֶׁהִיא מַכַּת בַּצֹּרֶת {ב}:
<b style="color: gray;">רע"ב</b> <b>סדר תעניות האלו</b>. האמורין בפרקין דלעיל, אינו אלא ברביעה ראשונה, אם עברו שלשה זמנין של רביעה של יורה, שהם ג' במרחשון וז' וי''ז ולא ירדו גשמים, אז היו מתענין יחידים, ואח''כ מתענין הצבור י''ג תעניות על הסדר שאמר: <b>אבל</b>. ירדו גשמים בעתן וצמחו הזרעים ונשתנו, כמו תחת חטה יצא חוח תחת שעורה באשה, או שינוי אחר: <b>מתריעין עליהם מיד</b>. בתעניות ראשונות. שכל חומר האמור בתעניות האחרונות נוהגין מיד בראשונות: <b>בין גשם לגשם</b>. בין רביעה ראשונה לשניה: <b>מכת בצורת</b>. סימן בצורת הוא:
<b style="color: gray;">תוי"ט</b>
{א} <b>מיד</b>. לפי שאינו דבר שסובל מתון. דבשלמא הגשמים אפשר להמתין שאם ירדו לאחר מכן יהיו פירות השנה כתיקונן, אבל צמחים ששנו אם לא יתקנו במהרה יפסדו לגמרי. וכן כשפסקו גשמים הרי הצמחים נפסדים מהרה ואין מתון לדבר. ומה''ט שינו דוקא תנן אבל יבשו לא כדאיתא בגמרא, לפי שאין להם תקנה כשיבשו אלא לזרוע בתחלה. לפיכך הרי הם כאלו לא ירדו עליהם גשמים כלל, ולפיכך מתענין כפי הסדר. הר''נ: {ב} <b>בצורת</b>. אע''ג דקלה ממכת רעב כו'. הכי קאמר דאע''פ שירדו גשמים ואפשר שלא יהיה רעב אך כיון שפסקו מ' יום לפחות מכה מביאה לידי בצורת היא זו. הר'נ:
<h3>פרק ג - משנה ב</h3>
יָרְדוּ לַצְּמָחִין אֲבָל לֹא יָרְדוּ לָאִילָן, לָאִילָן וְלֹא לַצְּמָחִים, לָזֶה וְלָזֶה אֲבָל לֹא לַבּוֹרוֹת {ג} לַשִּׁיחִין וְלַמְּעָרוֹת, מַתְרִיעִין עֲלֵיהֶן מִיָּד {ד}:
<b style="color: gray;">רע"ב</b> <b>ירדו לצמחים ולא לאילן</b>. כגון שירדו בנחת, שזה יפה לצמחים ולעשבים ואינו מועיל לאילנות: <b>לאילן ולא לצמחים</b>. שירדו בכח: <b>לבורות שיחין ומערות</b>. שמכניסין בהן מים לשתות:
<b style="color: gray;">תוי"ט</b>
{ג} <b>לא</b> לבורות. משכחת לה דירדו בנחת ובכח וטובא לא אתיא. גמרא: {ד} <b>מיד</b>. מפרש בגמרא על האילנות בפרוס הפסח. משום דהאי שעתא מלבלבי אילני כו' וכן כשירדו לאילן ולא לצמחין כו' הדבר מראה שהרביעה הצריכה לזריעה תתאחר הרבה או לא תבא כלל. ולפיכך מתריעין מיד וכן כשהגיע פרוס החג ולא ירדו לבורות כדאיתא בגמרא:
<h3>פרק ג - משנה ג</h3>
וְכֵן עִיר {ה} שֶׁלֹּא יָרְדוּ עָלֶיהָ גְשָׁמִים, דִּכְתִיב (עמוס ד) וְהִמְטַרְתִּי עַל עִיר אֶחָת וְעַל עִיר אַחַת לֹא אַמְטִיר, חֶלְקָה אַחַת תִּמָּטֵר וגו', אוֹתָהּ הָעִיר מִתְעַנָּה וּמַתְרַעַת, וְכָל סְבִיבוֹתֶיהָ {ו}, מִתְעַנּוֹת וְלֹא מַתְרִיעוֹת {ז}. רַבִּי עֲקִיבָא אוֹמֵר, מַתְרִיעוֹת וְלֹא מִתְעַנּוֹת:
<b style="color: gray;">רע"ב</b> <b>וכל סביבותיה מתענות</b>. שאותה העיר שלא ירדו בה גשמים תלך לקנות תבואה בעיר שירדו בה ויהיה רעב:
<b style="color: gray;">תוי"ט</b>
{ה} <b>וכן</b> עיר כו'. ה''ט שאותה העיר מתרעת מיד ואינה נוהגת סדר התעניות. לפי שהדבר מראה בעצמו שזה בא עליהם בגזירתו של הקב''ה ולא במנהגו של עולם ולפיכך ראוי שיתענו ויריעו מיד. ומש''ה מייתי קרא והמטרתי כו'. הר''נ: {ו} <b>סביבותיה</b>. אותה הפרכיא. המגיד. אבל רש''י מפרש סביבותיה מה שסביב ההפרכיא. ב''י. ועתוי''ט: {ז} <b>לא</b> מתריעות. שכן מצינו ביוהכ''פ מתענין ולא מתריעין. רע''א כו' שכן מצינו בר''ה שמתריעין ולא מתענין. ירושלמי. הר''נ:
<h3>פרק ג - משנה ד</h3>
וְכֵן עִיר שֶׁיֶּשׁ בָּהּ דֶּבֶר {ח} אוֹ מַפּלֶת, אוֹתָהּ הָעִיר מִתְעַנָּה וּמַתְרַעַת, וְכָל סְבִיבוֹתֶיהָ מִתְעַנּוֹת וְלֹא מַתְרִיעוֹת. רַבִּי עֲקִיבָא אוֹמֵר, מַתְרִיעוֹת וְלֹא מִתְעַנּוֹת. אֵיזֶהוּ דֶּבֶר, עִיר הַמּוֹצִיאָה {ט} חֲמֵשׁ מֵאוֹת רַגְלִי, וְיָצְאוּ מִמֶּנָּה שְׁלשָׁה מֵתִים בִּשְׁלשָׁה יָמִים {י} זֶה אַחַר זֶה, הֲרֵי זֶה דֶּבֶר. פָּחוּת מִכָּאן {יא}, אֵין זֶה דֶבֶר:
<b style="color: gray;">רע"ב</b> <b>מפולת</b>. שחומותיה הבריאות נופלות. אבל רעועות אין זו מפולת:
<b style="color: gray;">תוי"ט</b>
{ח} <b>דבר</b>. מלתא דפשיטא שאין בה מתון וצריכין להתענות מיד: {ט} <b>המוציאה</b>. מלישנא דהמוציאה דייק הר''מ דאין הנשים והקטנים והזקנים ששבתו ממלאכה בכלל המנין הזה. הר''נ. והה''מ כתב דמרגלי דייק דהן הגברים לבד כו': {י} <b>בשלשה</b> ימים. אחד בכל יום. רש''י: {יא} <b>פחות</b> כו'. לשון הגמרא ביום אחד או בד' ימים אין זה דבר. ופירש''י דאקראי בעלמא היא ולא קבע:
<h3>פרק ג - משנה ה</h3>
עַל אֵלּוּ מַתְרִיעִין בְּכָל מָקוֹם, עַל הַשִּׁדָּפוֹן וְעַל הַיֵּרָקוֹן, עַל הָאַרְבֶּה {יג} וְעַל הֶחָסִיל, וְעַל חַיָּה רָעָה וְעַל הַחֶרֶב, מַתְרִיעִין עָלֶיהָ, מִפְּנֵי שֶׁהִיא מַכָּה מְהַלֶּכֶת:
<b style="color: gray;">רע"ב</b> <b>בכל מקום</b>. ואפילו הערים הרחוקות ממנה הרבה {יב}, כדמפרש טעמא בסיפא מפני שהיא מכה מהלכת: <b>שדפון</b>. רוח שמפסיד את התבואה ומתרוקנת מן הזרע: <b>ירקון</b>. תבואה שהכסיפו פניה. ויש מפרשים ירקון חולי שהופך פני אדם כמראה ירק השדה: <b>ועל חיה רעה</b>. שנראית ביום בישוב: <b>ועל החרב</b>. חיילות העוברות ממקום למקום, ואף על פי שאינם באים להלחם עם אותה העיר:
<b style="color: gray;">תוי"ט</b>
{יב} <b>בא</b> לרבות דיותר מסביבותיה מתענות דאל''כ סביבותיה הו''ל למתני. והב''י הקשה בשם הר''מ משום דאין זמן בעולם שלא יהא בו חרב באחד מהמקומות. וכיון שכן בכל העולם יתענו. ואפשר דדוקא אותן השומעין ויש כאן חששא פן גם עליהם יעבור וכן בדבר מוקי לה בגמרא כששיירות מצויות דמתלווה ובא עמהן: {יג} <b>הארבה</b> ועל החסיל. ובברייתא מתריעין על הגובאי בכל שהוא. רשבא''א אף על החגב וכתב הר''א דלת''ק כל המינין מזיקין וראיה מיואל, חוץ מן החגב. אבל המגיד כתב דדוקא אלו ג' שהזכירו ולא שאר המינין אא''כ בתערובות. ושל יואל בתערובות ארבה וחסיל היו:
<h3>פרק ג - משנה ו</h3>
מַעֲשֶׂה שֶׁיָּרְדוּ זְקֵנִים מִירוּשָׁלַיִם לְעָרֵיהֶם, וְגָזְרוּ תַעֲנִית עַל שֶׁנִּרְאָה כִמְלֹא פִי תַנּוּר שִׁדָּפוֹן בְּאַשְּׁקְלוֹן. וְעוֹד גָּזְרוּ תַעֲנִית עַל שֶׁאָכְלוּ זְאֵבִים שְׁנֵי תִינוֹקוֹת בְּעֵבֶר הַיַּרְדֵּן. רַבִּי יוֹסֵי אוֹמֵר, לֹא עַל שֶׁאָכְלוּ אֶלָּא עַל שֶׁנִּרְאָה:
<b style="color: gray;">רע"ב</b> <b>לעריהן</b>. לארץ ישראל: <b>כמלוא פי תנור</b>. שלקתה בשדפון כל כך תבואה שהיה ראוי לעשות ממנה פת למלאות [פי] התנור {יד}: <b>באשקלון</b>. בארץ פלשתים: <b>ועל שאכלו זאבים</b>. דהיא חיה רעה ומכה מהלכת היא: <b>על שנראה</b>. באו בעיר:
<b style="color: gray;">תוי"ט</b>
{יד} <b>בגמרא</b>. ועדיין תבעי לן ככיסויא דתנורא א''ד כי דרא דרפתא שורות לחם הדבקים בפומא דתנורא זה אצל זה א''נ זה למעלה מזה תיקו:
<h3>פרק ג - משנה ז</h3>
עַל אֵלּוּ מַתְרִיעִין {טו} בַּשַּׁבָּת, עַל עִיר {טז} שֶׁהִקִּיפוּהָ גוֹיִם אוֹ נָהָר, וְעַל סְפִינָה הַמִּטָּרֶפֶת בַּיָּם. רַבִּי יוֹסֵי אוֹמֵר, לְעֶזְרָה וְלֹא לִצְעָקָה {יח}. שִׁמְעוֹן הַתִּימְנִי אוֹמֵר, אַף עַל הַדֶּבֶר, וְלֹא הוֹדוּ לוֹ חֲכָמִים:
<b style="color: gray;">רע"ב</b> <b>המטרפת</b>. מתחבטת ומשתברת, כמו ביצה הטרופה בקערה: <b>לעזרה</b>. לקבץ את העם שיבואו לעזור ולהושיע. והלכה שאין תוקעים עליהם בשופר או בחצוצרות בשבת אלא אם כן הוצרכו לתקוע לקבץ את העם, אבל מתענים {יז} זועקים ומתחננים עליהם בשבת: <b>שמעון התימני</b>. מתמנת היה: <b>אף על הדבר</b>. מתריעין בשבת: <b>ולא הודו לו חכמים</b>. להתריע על הדבר בשבת. אבל בחול מתריעין {יט}:
<b style="color: gray;">תוי"ט</b>
{טו} <b>מתריעין</b>. בענינו רש''י. וכתב הר''ן ואע''ג דכל מתריעין אף תענית במשמע הכא שאני שידוע שאסור להתענות בשבת ממילא דבלא תענית קאמר: {טז} <b>הר''מ</b>. והטור השמיט מדברי הר''מ תיבת מתענין: {יז} <b>על</b> עיר. ואף בחול אין מתענין בעיר עצמה ולא בסביבותיה וטעמא כתב הרמב''ן דכיון דמחמת הצרה ותוקף בהלתה אי אפשר לבני העיר להתענות אף סביבותיהן אין מתענין. ועתוי''ט: {יח} <b>ולא</b> לצעקה. שאין אנו בטוחים כ''כ שתועיל תפלתנו לצעוק עליהם בשבת. רש''י: {יט} <b>וא''כ</b> מתניתין דוקא בסביבותיה וכר''ע דמשנה ז'. ועתוי''ט:
<h3>פרק ג - משנה ח</h3>
עַל כָּל צָרָה שֶׁלֹּא תָבוֹא {כ} עַל הַצִּבּוּר, מַתְרִיעִין עָלֶיהָ, חוּץ מֵרוֹב גְּשָׁמִים {כא}. מַעֲשֶׂה שֶׁאָמְרוּ לוֹ לְחוֹנִי הַמְעַגֵּל, הִתְפַּלֵּל שֶׁיֵּרְדוּ גְשָׁמִים. אָמַר לָהֶם, צְאוּ וְהַכְנִיסוּ תַנּוּרֵי פְסָחִים {כב}, בִּשְׁבִיל שֶׁלֹּא יִמּוֹקּוּ {כג}. הִתְפַּלֵּל וְלֹא יָרְדוּ גְשָׁמִים. מֶה עָשָׂה, עָג עוּגָה {כד} וְעָמַד בְּתוֹכָהּ, וְאָמַר (לְפָנָיו), רִבּוֹנוֹ שֶׁל עוֹלָם, בָּנֶיךָ שָׂמוּ פְנֵיהֶם עָלַי, שֶׁאֲנִי כְבֶן בַּיִת לְפָנֶיךָ. נִשְׁבָּע אֲנִי בְשִׁמְךָ הַגָּדוֹל שֶׁאֵינִי זָז מִכָּאן, עַד שֶׁתְּרַחֵם עַל בָּנֶיךָ. הִתְחִילוּ גְּשָׁמִים מְנַטְּפִין. אָמַר, לֹא כָךְ שָׁאַלְתִּי, אֶלָּא גִּשְׁמֵי בוֹרוֹת שִׁיחִין וּמְעָרוֹת. הִתְחִילוּ לֵירֵד בְּזַעַף. אָמַר, לֹא כָךְ שָׁאַלְתִּי, אֶלָּא גִּשְׁמֵי רָצוֹן, בְּרָכָה וּנְדָבָה {כו}. יָרְדוּ כְתִקְּנָן, עַד שֶׁיָּצְּאוּ יִשְׂרָאֵל מִירוּשָׁלַיִם לְהַר הַבַּיִת מִפְּנֵי הַגְּשָׁמִים {כז}. בָּאוּ וְאָמְרוּ לוֹ, כְּשֵׁם שֶׁהִתְפַּלַלְתָּ עֲלֵיהֶם שֶׁיֵּרְדוּ כָּךְ הִתְפַּלֵּל שֶׁיֵּלְכוּ לָהֶן. אָמַר לָהֶן, צְאוּ וּרְאוּ אִם נִמְחֵית {כח} אֶבֶן הַטּוֹעִים. שָׁלַח לוֹ שִׁמְעוֹן בֶּן שָׁטָח, אִלְמָלֵא חוֹנִי אַתָּה, גּוֹזְרַנִי עָלֶיךָ נִדּוּי. אֲבָל מָה אֶעֱשֶׂה לְךְ, שֶׁאַתָּה מִתְחַטֵּא לִפְנֵי הַמָּקום וְעוֹשֶׂה לְךָ רְצוֹנְךָ כְּבֵן שֶׁהוּא מִתְחַטֵּא עַל אָבִיו וְעוֹשֶׂה לוֹ רְצוֹנוֹ. וְעָלֶיךָ הַכָּתוּב אוֹמֵר, (משלי כג) יִשְׂמַח אָבִיךָ וְאִמֶּךָ וְתָגֵל יוֹלַדְתֶּךָ:
<b style="color: gray;">רע"ב</b> <b>חוץ מרוב גשמים</b>. לא שירדו הרבה כל כך שמקלקלין את התבואה, אלא שכבר ירדו הרבה שאין צריכין להן עוד והן לטורח על בני אדם: <b>תנורי פסחים</b>. של חרס הם ומטלטלין ממקום למקום: <b>שלא ימוקו</b>. בגשמים: <b>עג עוגה</b>. רשם בקרקע רושם עגול כעין עוגה {כה}: <b>גשמי בורות</b>. גשמים בשופע למלאות בורות: <b>אם נמחית</b>. אם כולה מכוסה במים: <b>אבן טועים</b>. אבן היתה בירושלים שכל מי שמוצא מציאה היה עומד עליה ומכריז מציאה מצאתי, ובאין בעליה ונותנין סימניה ונוטלין אותה. ואותה אבן נקראת אבן טועים. ומצאתי כתוב שהיתה גבוהה מאד ולא היה אפשר שתתכסה בגשמים אלא אם כן בא מבול לעולם: <b>לנדות</b>. שמנדין על כבוד הרב {כט}: <b>מתחטא</b>. מתגעגע {ל}:
<b style="color: gray;">תוי"ט</b>
{כ} <b>שלא</b> תבא. לישנא מעליא נקיט. רש''י: {כא} <b>חוץ</b> כו'. לפי שאין מתפללין על רוב טובה שנאמר עד בלי די עד שיבלו שפתותיכם מלומר די. גמרא. ופירש הר''נ וכיון שכך מדתו של הקב''ה שכשהוא נענה לעמו משפיע להם מטובו עד שיבלו כו' אין מתפללין עליהם: {כב} <b>תנורי</b> כו'. שהם בחצירות. רש''י: {כג} <b>שלא</b> ימוקו. בטוח היה בתפלתו שירדו גשמים הרבה הר''נ: {כד} <b>עוגה</b>. כדרך שעשה חבקוק הנביא שנאמר על משמרתי אעמודה פרש''י כמין בית האסורים עשה וישב: {כה} <b>רש''י</b>. לפי שע''י רשימת העגולה נעשית מה שבתוכה כמין עוגה: {כו} <b>ונדבה</b>. רצון ועין יפה. רש''י: {כז} <b>מפני</b> הגשמים. הדא אמרה הר הבית מקורה היה ותני כן אסטיו לפנים מאסטיו היה. ירושלמי: {כח} <b>אם</b> נמחית. שכשם שא''א לאבן שתמחה כן א''א להתפלל על רוב הטובה. הר''נ. ובברייתא הביאו לו פר הודאה. אמר לפניו רבש''ע כו' יהר''מ שיפסקו הגשמים ויהא ריוח בעולם מיד נשבה הרוח כו': {כט} <b>שהטיח</b> דברים ואמר לא כך כו' רש''י. ובברייתא שאלו שנים שני אליהו שמפתחות גשמים בידו. לא נמצא ש''ש מתחלל על ידיך דאליהו נשבע דלא ירדו ואתה נשבעת שירדו. ונמצא דזה או זה בא לידי שבועת שוא: {ל} <b>ולשון</b> ארמית היא. כי הילדים רכים. תרגום ארום טליא מחטיין:
<h3>פרק ג - משנה ט</h3>
הָיוּ מִתְעַנִּין וְיָרְדוּ לָהֶם גְּשָׁמִים קֹדֶם הָנֵץ הַחַמָּה, לֹא יַשְׁלִימוּ {לא}. לְאַחַר הָנֵץ הַחַמָּה, יַשְׁלִימוּ. רַבִּי אֱלִיעֶזֶר אוֹמֵר, קֹדֶם חֲצוֹת {לב} לֹא יַשְׁלִימוּ, לְאַחַר חֲצוֹת יַשְׁלִימוּ. מַעֲשֶׂה שֶׁגָּזְרוּ תַעֲנִית בְּלוּד, וְיָרְדוּ לָהֶם גְּשָׁמִים קֹדֶם חֲצוֹת. אָמַר לָהֶם רַבִּי טַרְפוֹן, צְאוּ וְאִכְלוּ וּשְׁתוּ וַעֲשׂוּ יוֹם טוֹב. וְיָצְאוּ וְאָכְלוּ וְשָׁתוּ וְעָשׂוּ יוֹם טוֹב, וּבָאוּ בֵּין הָעַרְבַּיִם וְקָרְאוּ הַלֵּל הַגָּדוֹל {לג}:
<b style="color: gray;">רע"ב</b> <b>רבי אליעזר אומר קודם חצות לא ישלימו</b>. והלכה כרבי אליעזר: <b>צאו אכלו ושתו</b>. ולא אמר להן קראו הלל הגדול תחלה, שאין קורין הלל הגדול אלא בכרס מלאה ונפש שבעה:
<b style="color: gray;">תוי"ט</b>
{לא} <b>לא</b> ישלימו. דאכתי לא חל עלייהו תענית כי נחתי גשמים. רש''י: {לב} <b>קודם</b> חצות. דחצות זמן אכילה הוא מחצות ואילך חל התענית כיון שלא סעדו בשעת סעודה. רש''י: {לג} <b>הלל</b> הגדול. הודו לאלהי האלהים כי לעולם חסדו. ומשום דכתיב ביה נותן לחם לכל בשר נאה להאמר על השובע, רש''י. ודרך שיר הוא שלא נאמר אלא על השובע, אבל בפסוקי דזמרה אומרים:
<h2>פרק ד</h2>
<h3>פרק ד - משנה א</h3>
בִּשְׁלשָׁה פְרָקִים (בַּשָּׁנָה) כֹּהֲנִים נוֹשְׂאִין אֶת כַּפֵּיהֶן אַרְבַּע פְּעָמִים בַּיוֹם, בַּשַּׁחֲרִית, בַּמּוּסָף וּבַמִּנְחָה וּבִנְעִילַת שְׁעָרִים {ג}, בַּתַּעֲנִיּוֹת וּבַמַּעֲמָדוֹת וּבְיוֹם הַכִּפּוּרִים:
<b style="color: gray;">רע"ב</b> <b>בשלשה פרקים בשנה וכו'</b>. הכי קאמר, בשלשה פרקים שהם תעניות ומעמדות ויוה''כ דמסיק בתר הכי, כהנים נושאין את כפיהם בכל תפלה, דהיינו שחרית מנחה ונעילה. ויש יום אחד באלו הפרקים שנושאים כפיהם ארבעה פעמים ביום, והוא יוה''כ, שיש בו תפלת מוסף. ומתניתין ר' מאיר היא, דאמר יש נשיאות כפים במנחה בתעניות ובמעמדות, דכל יומא טעמא מאי אין נשיאות כפים במנחה משום שכרות {א}, והאידנא ליכא שכרות. ור' יוסי פליג עליה ואמר דגזרינן מנחה של תענית אטו מנחה דכל יומא. והלכה כרבי יוסי בתעניות ובמעמדות וביום הכפורים דאית בהו תפלת נעילה, אבל בתעניות שאין מתפללין בהן נעילה {ב} פרשי כהני ידייהו במנחתא דתעניתא, כיון דסמוך לשקיעת החמה, מצלי לה כתפלת נעילה דמיא, ומנחתא כהאי ליתא בכל יומא, הלכך לא גזרו בה: <b>בתעניות ובמעמדות</b>. הכי קאמר ואלו הן שלשה פרקים, תעניות ומעמדות ויוה''כ: <b>ומעמדות</b>. אנשי מעמד היו מתענים ארבעה ימים בשבוע:
<b style="color: gray;">תוי"ט</b>
{א} <b>מפרש</b> בגמרא מדרבנן. ואסמכוהו מדנסמכה פרשת כהן מברך לפרשת נזיר לומר מה נזיר אוסר ביין אף כהן מברך אסור ביין: {ב} <b>היינו</b> ד' צומות ט' באב וכו', דלא הוקבעו אלא לאבל: {ג} <b>ובנעילת</b> שערים. בירושלמי, אימתי נעילה. י''א נעילת שערי מקדש וי''א נעילת שערי שמים שנועלין אותן לעת ערב בגמר תפלה. רש''י:
<h3>פרק ד - משנה ב</h3>
אֵלּוּ הֵן מַעֲמָדוֹת, לְפִי שֶׁנֶּאֱמַר (במדבר כח), צַו {ד} אֶת בְּנֵי יִשְׂרָאֵל וְאָמַרְתָּ אֲלֵהֶם אֶת קָרְבָּנִי לַחְמִי, וְכִי הֵיאַךְ קָרְבָּנוֹ שֶׁל אָדָם קָרֵב, וְהוּא אֵינוֹ עוֹמֵד עַל גַּבָּיו, הִתְקִינוּ נְבִיאִים הָרִאשׁוֹנִים {ה} עֶשְׂרִים וְאַרְבַּע מִשְׁמָרוֹת. עַל כָּל מִשְׁמָר וּמִשְׁמָר הָיָה מַעֲמָד בִּירוּשָׁלַיִם שֶל כֹּהֲנִים, שֶׁל לְוִיִּם {ו}, וְשֶׁל יִשְׂרְאֵלִים. הִגִּיעַ זְמַן הַמִּשְׁמָר לַעֲלוֹת, כֹּהֲנִים וּלְוִיִּם עוֹלִים לִירוּשָׁלַיִם, וְיִשְׂרָאֵל שֶׁבְּאוֹתוֹ מִשְׁמָר מִתְכַּנְּסִין לְעָרֵיהֶן וְקוֹרְאִין בְּמַעֲשֵׂה בְרֵאשִׁית {ז}:
<b style="color: gray;">רע"ב</b> <b>אלו הן מעמדות</b>. מה טעם קאמר, מה טעם תקנו מעמדות לפי שנאמר צו את בני ישראל וגו': <b>על כל משמר ומשמר היה מעמד</b>. מקצת שבטי ישראל חלוקים לכ''ד חלקים, שלוחים מכל ישראל לעמוד על הקרבן עם הכהנים והלוים שבאותו משמר: <b>וישראל שבאותו משמר מתכנסין לעריהם</b>. אותם שהיו רחוקים מירושלים ולא היו יכולים לעלות לעמוד על הקרבן במשמר שלהן, מתכנסים בבתי כנסיות בעריהן ומתענים ומתפללים וקורין בתורה בכל יום במעשה בראשית להודיע שהעולם עומד על העבודה שעושים במקדש:
<b style="color: gray;">תוי"ט</b>
{ד} <b>צו</b>. וסופו תשמרו לכל ישראל צוה. וא''א לכל ישראל כולן שיהיו עומדין בעזרה בשעת קרבן: {ה} <b>הראשונים</b>. שמואל ודוד. רש''י. וכן כתיב (בר''ה א טו) המה יסד דוד ושמואל הרואה באמונתם: {ו} <b>של</b> לוים. שגם המה נתחלקו לכ''ד משמרות: {ז} <b>במעשה</b> בראשית. פירוש בין אותן שהיו רחוקים ומתכנסים בעריהם בבהכ''נ בין אותן שהיו בירושלים במקדש:
<h3>פרק ד - משנה ג</h3>
(וְאַנְשֵׁי הַמַּעֲמָד הָיוּ מִתְעַנִּין אַרְבָּעָה יָמִים בַּשָּׁבוּעַ, מִיּוֹם שֵׁנִי וְעַד יוֹם חֲמִישִׁי. וְלֹא הָיוּ מִתְעַנִּין עֶרֶב שַׁבָּת, מִפְּנֵי כְבוֹד הַשַּׁבָּת. וְלֹא בְאֶחָד בַּשַּׁבָּת, כְּדֵי שֶׁלֹּא יֵצְאוּ מִמְּנוּחָה וָעֹנֶג לִיגִיעָה וְתַעֲנִית וְיָמוּתוּ). בַּיּוֹם הָרִאשׁוֹן, בְּרֵאשִׁית וִיְהִי רָקִיעַ. בַּשֵּׁנִי, יְהִי רָקִיעַ וְיִקָּווּ הַמַּיִם. בַּשְּׁלִישִׁי, יִקָווּ הַמַּיִם וִיְהִי מְאֹרֹת. בָּרְבִיעִי, יְהִי מְאֹרֹת וְיִשְׁרְצוּ הַמַּיִם. בַּחֲמִישִׁי, יִשְׁרְצוּ הַמַּיִם וְתּוֹצֵא הָאָרֶץ. בַּשִּׁשִּׁי, תּוֹצֵא הָאָרֶץ, וַיְכֻלּוּ הַשָּׁמַיִם {ט}. פָּרָשָׁה גְדוֹלָה, קוֹרִין אוֹתָה בִּשְׁנַיִם, וְהַקְּטַנָּה בְּיָחִיד, בַּשַּׁחֲרִית וּבַמּוּסָף. וּבַמִּנְחָה נִכְנָסִין וְקוֹרִין עַל פִּיהֶן {י} כְּקוֹרִין אֶת שְׁמַע. עֶרֶב שַׁבָּת בַּמִּנְחָה לֹא הָיוּ נִכְנָסִין, מִפְּנֵי כְבוֹד הַשַּׁבָּת:
<b style="color: gray;">רע"ב</b> <b>ולא היו מתענין בע''ש מפני כבוד השבת</b>. ואין צ''ל בשבת עצמה, ולא ביום א' מפני שהוא שלישי ליצירה. שבע''ש נברא אדם, ויום שלישי ליצירתו חלוש טפי דכתיב (בראשית ל''ד) ויהי ביום השלישי בהיותם כואבים. א''נ מפני שבשבת נתנה בו נשמה יתירה ולמוצאי שבת ניטלת ממנו, ואם היו מתענים ביום ראשון היו מסתכנים. ובכל יום היו אנשי מעמד מתפללין תפלת נעילה: <b>פרשה גדולה קורין אותה בשנים</b>. בפרשת בראשית לאחר שקרא הראשון ג' פסוקים חוזר השני וקורא פסוק שלישי שקרא הראשון ומשלים פרשת בראשית, והשלישי קורא יהי רקיע {ח}. בשני ראשון קורא יהי רקיע, ושנים קוראים יקוו המים, וכן כולם: <b>בשחרית ובמוסף כו'</b>. הכא מיירי בכל שאר מעמדות שהיו חוץ לירושלים שהן היו קוראין במעשה בראשית כמשפטן אפילו ביום שיש בו קרבן מוסף דהא אינהו לא טרידי. אבל המעמדות שבירושלים, ביום שיש בו קרבן מוסף לא היו קורין במוסף במעשה בראשית כדתנן לקמן קרבן מוסף אין בו במנחה, והשתא קרבן מוסף מעמד דמנחה דלאו דידיה דחי, מעמד דידיה לא כל שכן. בשחרית ובמוסף ובמנחה כו'. ה''ק בשחרית ובמוסף הוא דמביאין ספר תורה וקורין פרשה גדולה בשנים וקטנה ביחיד, אבל במנחה אין מביאין ספר תורה מפני טורח התענית אלא קורין על פה: <b>ע''ש במנחה לא היו נכנסים</b>. לבית הכנסת ולא היו קורין כלל, לפי שהיו טרודים לתקן צרכי שבת:
<b style="color: gray;">תוי"ט</b>
{ח} <b>לפי</b> שאין בפרשת בראשית לבדה ט' פסוקים כדי קריאת כהן לוי וישראל: {ט} <b>השמים</b>. לפי שאין בפרשת תוצא אלא ח' פסוקים לפיכך אומר ויכולו. וכ''א צריך לקרות ג''פ, כדתנן בפ''ד דמגילה הקורא בתורה לא יפחות מג''פ: {י} <b>פיהן</b>. פרשה בנעילה ליכא. רש''י:
<h3>פרק ד - משנה ד</h3>
כָּל יוֹם שֶׁיֶּשׁ בּוֹ הַלֵּל, אֵין בּוֹ מַעֲמָד {יב} בַּשַּׁחֲרִית. קָרְבַּן מוּסָף, אֵין בּוֹ בַנְּעִילָה {יג}. קֻרְבַּן עֵצִים, אֵין בּוֹ בַמִּנְחָה, דִּבְרֵי רַבִּי עֲקִיבָא. אָמַר לוֹ בֶן עַזַּאי, כָּךְ הָיָה רַבִּי יְהוֹשֻׁעַ שׁוֹנֶה, קָרְבַּן מוּסָף, אֵין בּוֹ בַמִּנְחָה. קֻרְבַּן עֵצִים אֵין בּוֹ בַנְּעִילָה. חָזַר רַבִּי עֲקִיבָא לִהְיוֹת שׁוֹנֶה כְבֶן עַזַּאי:
<b style="color: gray;">רע"ב</b> <b>יום שיש בו הלל</b>. כגון ימי חנוכה שיש בהם הלל ואין בהם מוסף {יא}. אותן שבירושלים לא היו קורין שום פרשה בשחרית, לפי שאין להם פנאי לעשות מעמדם שההלל דוחה אותה: <b>קרבן מוסף</b>. ר''ח שיש בו קרבן מוסף לא היו קורין שום פרשה בנעילה. וכ''ש שלא היו קורין פרשה במוסף עצמו ולא במנחה שהיא קודם נעילה, שקרבן מוסף היה דוחה אותם: <b>קרבן עצים אין בו מנחה</b>. כלומר יום שיש בו קרבן עצים כדלקמן ואין בו קרבן מוסף, דוחה מעמד של מנחה, אבל לא של נעילה: <b>כך היה ר' יהושע שונה</b>. קרבן עצים דוחה מעמד דנעילה, וכ''ש שדוחה מעמד דמנחה דקרבן עצי כהנים היה קרב קודם תמיד של בין הערבים, ואם דוחה מעמד של נעילה כ''ש שדוחה מעמד של מנחה הסמוך לו: <b>חזר ר''ע להיות שונה כדברי בן עזאי</b>. דקסבר קרבן מוסף מדברי תורה ודין הוא שלא ידחה אלא מעמד דמנחה, דליכא למיחש דלמא מדחי קרבן, דדברי תורה לא בעי חיזוק. אבל קרבן עצים כדברי סופרים דמי {יד}, ודין הוא דלדחי מעמד דמנחה ונעילה דבעי חיזוק כי היכי דלא לדחייה לקרבן עצים. ולא ירדתי לסוף דברי רמב''ם בפירוש משנה זו, כי מדבריו נראה שהיו אנשי מעמד מתפללין תפלה יתירה בכל יום בין שחרית למנחה והיא נקראת תפלת מוסף. ודבר זה לא מצאתיהו לא בבבלי ולא בירושלמי:
<b style="color: gray;">תוי"ט</b>
{יא} <b>לפי</b> שהם מד''ס עשו להם חיזוק ודתו המעמד (בתחלת היום). הר''מ. ודקרי הלל מד''ס אע''ג דתיקון נביאים הוא כל שאינו מפורש בתורת מרע''ה, מד''ס קרי ליה: {יב} <b>מעמד</b>. קיבוצן לכל תפלה מן הד' תפלות ועמידתן שם לתפלה ולתחנה ולבקשה נקרא מעמד. הר''מ: {יג} <b>בנעילה</b>. בירושלים לפי שהיו טרודין במוסף שיש בו להקריב בהמות יותר מתמיד שהוא אחד אין לך מוסף בלא שתי בהמות ולא היה להם פנאי כלל שהכהנים טרודין במוסף וישראל לחטוב עצים וכו'. רש''י ועתוי''ט: {יד} <b>שאע''פ</b> דתקנת נביאים הוא כד'ס דמי ובגמרא דף כ''ח קרי לה מדאורייתא משום דתקנת נביאים הוא:
<h3>פרק ד - משנה ה</h3>
זְמַן עֲצֵי כֹהֲנִים וְהָעָם, תִּשְׁעָה. בְּאֶחָד בְּנִיסָן, בְּנֵי אָרַח בֶּן יְהוּדָה {טו}. בְּעֶשְׂרִים בְּתַמּוּז {טז}, בְּנֵי דָוִד בֶּן יְהוּדָה. בַּחֲמִשָּׁהּ בְאָב, בְּנֵי פַרְעשׁ בֶּן יְהוּדָה. בְּשִׁבְעָה בוֹ, בְּנֵי יוֹנָדָב בֶּן רֵכָב. בַּעֲשָׂרָהּ בוֹ, בְּנֵי סְנָאָה בֶן בִּנְיָמִין. בַּחֲמִשָּׁה עָשָׂר בּוֹ, בְּנֵי זַתּוּא בֶן יְהוּדָה, וְעִמָּהֶם כֹּהֲנִים וּלְוִיִּם וְכָל מִי שֶׁטָּעָה בְשִׁבְטוֹ, וּבְנֵי גוֹנְבֵי עֱלִי בְּנֵי {יז} קוֹצְעֵי קְצִיעוֹת. בְּעֶשְׂרִים בּוֹ, בְּנֵי פַחַת מוֹאָב בֶּן יְהוּדָה. בְּעֶשְׂרִים בֶּאֱלוּל, בְּנֵי עָדִין בֶּן יְהוּדָה. בְּאֶחָד בְּטֵבֵת שָׁבוּ בְנֵי פַרְעשׁ שְׁנִיָּה {יח}. בְּאֶחָד בְּטֵבֵת לֹא הָיָה בוֹ מַעֲמָד, שֶׁהָיָה בוֹ הַלֵּל וְקָרְבַּן מוּסָף וְקֻרְבַּן עֵצִים:
<b style="color: gray;">רע"ב</b> <b>זמן עצי הכהנים והעם</b>. כשעלו בני הגולה לא מצאו עצים בלשכה ועמדו אלו והתנדבו משלהם, והתנו נביאים שביניהם שאפילו לשכה מלאה עצים יהיו אלו מתנדבים משלהם. וביום שמביאים העצים מביאים עמהם קרבן נדבה ועושים אותו היום יום טוב, וכן כתוב בספר עזרא (נחמיה ו,) והגורלות הפלנו על קרבן העצים וגו' להביא לבית אלהינו בעתים מזומנים לשנה: <b>וכל מי שטעה שבטו</b>. ולא היה יודע עם מי ילך, ילך עם בני זתוא: <b>ובני גונבי עלי</b>. מפרש בגמרא שפעם אחת גזרו האויבים שמד על ישראל שלא יביאו בכורים למקדש והושיבו שומרים בדרכים על כך, ועמדו אנשים כשרים שבאותו הדור והביאו סלי בכורים וחפו אותם בקציעות דהיינו תאנים יבשים ונושאים על כתפם עלי, הוא עץ גדול עשוי כעין בוכנא שכותשים בו הדייסא והיו רגילין לכתוש בו הקציעות לעשות מהם עגולי דבילה, וכשהיו פוגעים בשומרים אומרים להם אנו הולכים לעשות שני עגולי דבילה במכתשת שלפנינו בעלי זה שעל כתפינו, וכך היו מביאין בכורים לירושלים. ועל שם כך נקראו בני גונבי עלי כלומר גונבי לב השומרים, בעלי שעל כתפם. ובני קוצעי קציעות על שם שחותכין עגולי הדבלה במקצועות. ואלו האנשים הכשרים עצמן עמדו פעם אחרת שגזרו שמד שלא להביא עצים למערכה, ותקנו סולמות והיו אומרים לשומרים ליטול שני גוזלות משובך זה שלפנינו בסולם זה שעל כתפינו אנו הולכים, ועל שם כך נקראו בני סלמאי הנתוצתי, שהיו נותצים הסולמות אחר שעברו מן השומרים, ומביאין מהן עצים למערכה. וכל אלו מביאין עצים עם בני זתוא: <b>שבו בני פרעוש שניה</b>. שלאחר שסיימו מטילין פייסות איזה באחרונה, כדכתיב והגורלות הפלנו על קרבן העצים: <b>שהיה בו הלל</b>. לפי שאחד בטבת חל בחנוכה לעולם, ובחנוכה גומרים את ההלל. אבל הלל דר''ח שאין קריאת ההלל בו אלא מנהג בעלמא, לא דחי מעמד. ומהאי טעמא לא חשיב ר''ח ניסן דאית ביה נמי הלל וקרבן מוסף וקרבן עצים:
<b style="color: gray;">תוי"ט</b>
{טו} <b>בן</b> יהודה. פירוש משבט יהודה וכן בן בנימין כי אלו השני שבטים הגלו לבבל והם שעלו: {טז} <b>בתמוז</b>. לפי שאותן שהתנדבו באחד בניסן ספקו עד כ' בתמוז. רש''י: {יז} <b>בני</b> כו'. דבקציעות בלבד לא היו יכולים להנצל מהשומרים. שהרחוקים הביאו גרוגרות וצמוקים לבכורים: {יח} <b>שניה</b>. נראה שהאחרונים שהביאו בכ' באלול לא הספיקו אלא עד אחד בטבת ולא נמצאו מי שהתנדבו והטילו גורלות. והנה אין אחד מהמביאים שהביא רק לב' ימים כי אם בני פרעוש ועכשיו שעלה הגורל להם הביאו לג' חדשים:
<h3>פרק ד - משנה ו</h3>
חֲמִשָּׁה דְבָרִים אֵרְעוּ אֶת אֲבוֹתֵינוּ בְּשִׁבְעָה עָשָׂר בְּתַמּוּז וַחֲמִשָׁה בְּתִשְׁעָה בְאָב. בְּשִׁבְעָה עָשָׂר בְּתַמּוּז נִשְׁתַּבְּרוּ הַלּוּחוֹת, וּבָטַל הַתָּמִיד {כ}, וְהָבְקְעָה הָעִיר {כא}, וְשָׂרַף אַפָּסְטְמוֹס אֶת הַתּוֹרָה {כב}, וְהֶעֱמִיד צֶלֶם בַּהֵיכָל. בְּתִשְׁעָה בְאָב נִגְזַר עַל אֲבוֹתֵינוּ שֶׁלֹּא {כג} יִכָּנְסוּ לָאָרֶץ, וְחָרַב הַבַּיִת בָּרִאשׁוֹנָה {כד} וּבַשְּׁנִיָּה {כה}, וְנִלְכְּדָה בֶּיתֵּר {כו}, וְנֶחְרְשָׁה הָעִיר {כז}. מִשֶּׁנִּכְנַס אָב, מְמַעֲטִין בְּשִׂמְחָה:
<b style="color: gray;">רע"ב</b> <b>בי''ז בתמוז נשתברו הלוחות</b>. שהרי בו' בסיון נתנו עשרת הדברות ובז' בהשכמה עלה לקבל את שאר התורה ושהה שם מ' יום {יט}, נמצאו כלים בי''ז בתמוז, וכשירד שבר את הלוחות: <b>ובטל התמיד</b>. שלא היה שם כבשים להקריב, שבאה העיר במצור: <b>והעמיד צלם בהיכל</b>. פליגי בה אמוראי בירושלמי, חד אמר צלם של מנשה, ובבית ראשון מיירי. וחד אמר צלם של אפוסטמוס שהיה משרי היונים ובבית שני היה:
<b style="color: gray;">תוי"ט</b>
{יט} <b>כ''ד</b> דסיון וט''ז דתמוז מלו להן ארבעין בי''ז נחית. גמרא: {כ} <b>ובטל</b> התמיד. בגמרא שכך קבלנו מאבותינו: {כא} <b>והובקעה</b> העיר. פירש בגמרא בשניה, דבראשונה כתיב בירמיה בתשעה לחדש וגו' ותבקע העיר: {כב} <b>התורה</b>. כך קבלנו מאבותינו: {כג} <b>שלא</b> כו'. בגמרא למדוהו מקראי: {כד} <b>בראשונה</b>. בגמרא דייק מקראי דבז' נכנסו העו''ג להיכל וקלקלו בו בז' ובח'. ובט' סמוך לחשיכה הציתו בו המוקדני' את האור והיה דולק והולך כל היום (העשירי) כולו: {כה} <b>ובשניה</b>. דתניא מגלגלים זכות ליום זכאי וחובה ליום חייב: {כו} <b>ביתר</b>. עיר גדולה והיו בה אלפים ורבבות מישראל כו' ונהרגו כולם והיתה צרה גדולה כמו חורבן בהמ''ק. הר''מ: {כז} <b>ונחרשה</b> העיר. כדכתיב ציון שדה תחרש שנחרשה כולה ונעשית כשדה חרושה. רש''י:
<h3>פרק ד - משנה ז</h3>
שַׁבָּת שֶׁחָל תִּשְׁעָה בְאָב לִהְיוֹת בְּתוֹכָהּ, אָסוּר מִלְּסַפֵּר וּמִלְּכַבֵּס {כח}, וּבַחֲמִישִׁי מֻתָּרִין מִפְּנֵי כְבוֹד הַשַּׁבָּת. עֶרֶב תִּשְׁעָה בְאָב לֹא יֹאכַל אָדָם שְׁנֵי תַבְשִׁילִין לֹא יֹאכַל בָּשָׂר וְלֹא יִשְׁתֶּה יָיִן. רַבָּן שִׁמְעוֹן בֶּן גַּמְלִיאֵל אוֹמֵר, יְשַׁנֶּה. רַבִּי יְהוּדָהּ מְחַיֵּב בִּכְפִיַּת הַמִּטָּה, וְלֹא הוֹדוּ לוֹ חֲכָמִים:
<b style="color: gray;">רע"ב</b> <b>שבת שחל ט' באב</b>. שבוע שחל ט' באב להיות בתוכה: <b>אסור לספר ולכבס</b>. כל אותו שבוע עד שיעבור התענית: <b>ובחמישי מותרים</b>. כשהיו מקדשים על פי הראיה וחל ט' באב להיות בערב שבת, מותרים לכבס בחמישי שלפני התענית מפני כבוד השבת: <b>שני תבשילין</b>. אין אסור משום שני תבשילין אלא דבר שאינו נאכל כמות שהוא חי, אבל דבר הנאכל כמות שהוא חי כגון חלב וגבינה וקטניות בזמן שהיא לחה, אע''פ שבשלן אין בהן משום שני תבשילין: <b>ולא יאכל בשר ולא ישתה יין</b>. ה''מ לאחר חצי היום ובסעודה המפסקת שאין דעתו לאכול אחריה סעודת קבע. אבל קודם חצי היום אפילו בסעודה המפסקת, או בסעודה שאינה מפסקת אפילו לאחר חצי היום, שרי לאכול ב' תבשילין, ובבשר ויין: <b>רשב''ג אומר ישנה</b>. אם היה רגיל בשני תבשילין אוכל תבשיל אחד, היה רגיל בשני כוסות של יין שותה כוס אחד. ואין הלכה כרשב''ג: <b>בכפיית המטה</b>. שכופה המטה על פניה ולא ישכב עליה אלא בקרקע. ואין הלכה כר''י:
<b style="color: gray;">תוי"ט</b>
{כח} <b>ומלכבס</b>. אפילו לכבס ולהניח כדי שילבוש לאחר זמן אסור. גמרא. ופירש''י משום דנראה כמסיח דעתו שעוסק בכבוס בגדים:
<h3>פרק ד - משנה ח</h3>
אָמַר רַבָּן שִׁמְעוֹן בֶּן גַּמְלִיאֵל, לֹא הָיוּ יָמִים טוֹבִים לְיִשְׂרָאֵל כַּחֲמִשָּׁה עָשָׂר בְּאָב וּכְיוֹם הַכִּפּוּרִים, שֶׁבָּהֶן בְּנוֹת יְרוּשָׁלַיִם יוֹצְאוֹת בִּכְלֵי לָבָן שְׁאוּלִין, שֶׁלֹּא לְבַיֵּשׁ אֶת מִי שֶׁאֵין לוֹ. כָּל הַכֵּלִים טְעוּנִין טְבִילָה. וּבְנוֹת יְרוּשָׁלַיִם יוֹצְאוֹת וְחוֹלוֹת בַּכְּרָמִים. וּמֶה הָיוּ אוֹמְרוֹת, בָּחוּר, שָׂא נָא {לג} עֵינֶיךָ וּרְאֵה, מָה אַתָּה בוֹרֵר לָךְ. אַל תִּתֵּן עֵינֶיךָ בַּנּוֹי, תֵּן עֵינֶיךָ בַּמִּשְׁפָּחָה. (משלי לא) שֶׁקֶר הַחֵן וְהֶבֶל היֹּפִי, אִשָּׁה יִרְאַת יְיָ הִיא תִתְהַלָּל {לד}. וְאוֹמֵר, תְּנוּ לָהּ מִפְּרִי יָדֶיהָ, וִיהַלְלוּהָ בַּשְּׁעָרִים מַעֲשֶׂיהָ. וְכֵן הוּא אוֹמֵר, (שיר השירים ג) צְאֶינָה {לה} וּרְאֶינָה בְּנוֹת צִיּוֹן בַּמֶּלֶךְ שְׁלֹמֹה בַּעֲטָרָה שֶׁעִטְּרָה לּוֹ אִמּוֹ בְּיוֹם חֲתֻנָּתוֹ וּבְיוֹם שִׂמְחַת לִבּוֹ. בְּיוֹם חֲתֻנָּתוֹ, זוֹ מַתַּן תּוֹרָה. וּבְיוֹם שִׂמְחַת לִבּוֹ, זֶה בִּנְיַן בֵּית הַמִּקְדָּשׁ, שֶׁיִּבָּנֶה בִּמְהֵרָהּ בְיָמֵינוּ. אָמֵן:
<b style="color: gray;">רע"ב</b> <b>כט''ו באב</b>. שבו כלו מתי מדבר בשנת המ' {כט}. ובו נתבטלו אותן השומרים שהושיב ירבעם בן נבט שהיו מונעים את ישראל שלא יעלו לרגל. ובו נתנו הרוגי ביתר לקבורה. ובו היו פוסקים מלכרות עצים {ל} למערכה לפי שמאז תש כחה של חמה, שאין בה כח ליבש העצים {לא} מלחותן: <b>ויוה''כ</b>. שבו נתנו לוחות האחרונות {לב}, והוא יום מחילה וסליחה: <b>שאולים</b>. שכולן שואלין, אפילו עשירות, שלא לבייש את מי שאין לו: <b>טעונים טבילה</b>. קודם שילבשום. לפי שאין כל אחת בקיאה בחברתה שמא נדה היתה: <b>יוצאות וחולות</b>. כמו, אז תשמח בתולה במחול (יו. מיה ל''א): <b>במלד שלמה</b>. הקב''ה שהשלום שלו: <b>אמו</b>. כנסת ישראל: <b>זה מתן תורה</b>. יוה''כ שבו נתנו לוחות אחרונות: <b>זה בנין בית המקדש</b>. שנתחנך ביוה''כ {לו}:
<b style="color: gray;">תוי"ט</b>
{כט} <b>דתניא</b> כל מ' שנה שהיו ישראל במדבר כר היו מתים הרבה בט''ב ובשנת מ' לא מת אחד מהם. תמהו ואמרו שמא טעינו בחשבון החדש. חזרו ושכבו בקבריהן עד ליל ט''ו כיון שראו שנתמלאה הלבנה בט''ו ולא מת אחד מהן ידעו שחשבון החדש מכוון וכבר נשלמו מ' של גזירה ע''כ. חה שהם סברו שמספר המ' התחילו משנת שלוח המרגלים אבל הש''י התחיל החשבון מזמן יציאתם ממצרים: {ל} <b>וכיון</b> שנגמרת מלאכת ה' עשאוהו יו''ט. וכן מצינו בחינוך בית ראשון: {לא} <b>וחיישינן</b> שיגדלו תולעים בעצים. וכל עץ שיש בו תולעת פסול למערכה: {לב} <b>שבי''ז</b> בתמוז שיבר הלוחות. ובי''ח טחן העגל וחזר ועלה ומ' יום התנפל ועוד מ' יום שבהן קיבל לוחות אחרונות. חשוב י''ב דתמוז דהוה חסר ול' דאב וכ''ט דאלול וט' דתשרי הרי פ' יום כו' ובוקר יוהכ''פ ירד שהוא י' בתשרי. רש''י: {לג} <b>שא</b> כו'. היפיפיות היו אומרות כך שאין האשה אלא ליופי. המיוחסות שלא היו נושאות חן בעיני רואיהן אומרות אל תתן כו' שאין אשה אלא לבנים. וכשיהיו בניך מיוחסים הכל קופצים אחריהם בין זכרים בין נקבות בגמרא: {לד} <b>יראת</b> כו'. שמן הסתם המיוחסות הן יראות ה' שעיקר יחוסן של ישראל שאין בהן פסול ממזרת וכיוצא בו. א''נ מיוחסות דהכא אנשי חיל יראי ה': {לה} <b>צאינה</b>. משמע שיוצאות וחולות. הר''נ: {לו} <b>כלומר</b> שגם יום הכיפורים היה בתוך החנוך. כדמוכח במלכים א' ח' ויעש את החג ז' ימים ח' ימים ומפורש בגמרא דשבעת ימים היה החנוך. קודם לז' ימי החג ונמצא שז' בתשרי שהם ב' ימים קודם יוהכ''פ התחילו ימי החנוך. ועיין תוי''ט: