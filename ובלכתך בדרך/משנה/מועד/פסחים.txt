<h1>משנה - פסחים</h1>

<h2>פרק א</h2>
<h3>פרק א - משנה א</h3>
אוֹר לְאַרְבָּעָה עָשָׂר, בּוֹדְקִין אֶת הֶחָמֵץ לְאוֹר הַנֵּר. כָּל מָקוֹם {ג} שֶׁאֵין מַכְנִיסִין בּוֹ חָמֵץ אֵין צָרִיךְ בְּדִיקָה. וְלָמָּה אָמְרוּ שְׁתֵּי שׁוּרוֹת בַּמַּרְתֵּף, מָקוֹם שֶׁמַּכְנִיסִין בּוֹ חָמֵץ. בֵּית שַׁמַּאי אוֹמְרִים, שְׁתֵּי שׁוּרוֹת עַל פְּנֵי כָל הַמַּרְתֵּף. וּבֵּית הִלֵּל אוֹמְרִים, שְׁתֵּי שׁוּרוֹת הַחִיצוֹנוֹת שֶׁהֵן הָעֶלְיוֹנוֹת:
<b style="color: gray;">רע"ב</b> <b>אור לארבעה עשר</b>. ליל שלמחרתו יהיה י''ד. וקורא התנא ללילה אור כדרך שקורין לעיור סגי נהור, ולישנא מעליא נקט: <b>בודקין את החמץ</b>. אית דמפרשי טעמא דבדיקה כדי שלא יעבור על בל יראה ובל ימצא אם יהיה חמץ בביתו בפסח. ואע''ג דבבטול בעלמא סגי {א}, חיישינן שמא ימצא גלוסקא יפיפיה וימלך על ביטולו {ב} ויחשוב עליה לאכלה ויעבור עליו על בל יראה ובל ימצא, הלכך בודקים את החמץ כדי לבערו מן העולם. ואית דאמרי טעמא דבדיקה גזירה שמא ימצא חמץ בביתו בפסח ויאכלנו, כיון שאין רגיל להיות בדל ממנו כל שאר ימות השנה: <b>לאור הנר</b>. בגמרא יליף דבדיקת חמץ צריכה שתהא לאור הנר, מדכתיב. הכא (שמות יב) שאור לא ימצא, וכתיב התם (בראשית מד) וימצא הגביע, מה מציאה האמורה שם ע''י חפוש, שנאמר ויחפש וכו' וימצא, אף מציאה האמורה כאן על ידי חיפוש, וחפוש הוי בנר דכתיב (משלי כ') נר ה' נשמת אדם חופש כל חדרי בטן. ותקנו הבדיקה בלילה מפני שבלילה כל העם מצויין בבתיהם, ואור הנר יפה לבדיקה בלילה יותר מביום דשרגא בטיהרא למאי מהניא. ומיהו אם לא בדק ליל י''ד ובודק בי''ד שחרית צריך שיבדוק נמי לאור הנר: <b>ולמה אמרו</b>. לקמן במתניתין: <b>שתי שורות</b>. של חביות הסדורות זו ע''ג זו במרתף של יין צריך לבדוק ביניהן, אחר שאמרנו כל מקום שאין מכניסין בו חמץ א''צ לבדוק, למה הצריכו לבדקן. ומשני, לא אמרו אלא במרתף שמכניסין בו חמץ, כמו מרתף שמסתפק ממנו יין לשלחנו ופעמים שהשמש עומד למזוג ופתו בידו וכשהיין כלה נכנס במרתף להביא יין: <b>שתי שורות על פני [כל] המרתף</b>. דרך אוצרי יין לסדר חביותיהן שורות שורות עד שממלאין כל קרקעית המרתף וחוזרין ומניחין חבית על חבית, כשורות התחתונות כך שורות העליונות עד שמי הקורה {ד}. ושתי שורות שאמרו ב''ש הם שורה חיצונה מן הארץ עד שמי קורה, וחוזר ובודק החביות העליונות על פני ארכו ורחבו {ה} של מרתף, נמצאו שתי שורות כמין גא''ם יונית {ו}, שורה אחת בזקיפה ושורה אחת בשכיבה: <b>ב' שורות החיצונות</b>. השורה העליונה הסמוכה לשמי קורה הרואה פני הפתח {ז}, ושלמטה הימנה. ואותן שלפנים אינו בודק כלל. ומן החיצונות אינו בודק אלא שתי העליונות בלבד:
<b style="color: gray;">תוי"ט</b>
{א} <b>דילפינן</b> מדכתיב תשביתו ולא כתיב תבערו והשבתה בלב היא השבתה. רש''י: {ב} <b>כלומר</b> דכמו שבביטול בעלמא דהיינו שיחשוב בלבו כאלו הוא עפר סגי בכך אף על פי שלא הוציא בשפתיו כלום ה''נ במחשבה חוזר מבטולו וזוכה בה דמחשבה מבטלת מחשבה: {ג} <b>שאין</b>. בגמרא מפרש לאתויי כו' ואוצרות יין ושמן דא''צ בדיקה. ואהא מקשה ולמה אמרו כו' דהא א''צ בדיקה. ומשני במרתף כו': {ד} <b>פירש''י</b> עד התקרה והוא כמו שמי השמים: {ה} <b>ארכו</b> הוא שאמר שבודק שורה החיצונה מן הארץ ורתבו הוא שאמר שחוזר ובודק העליונות. ועתוי, 'ט: {ו} <b>ועשויה</b> כמו כ''ף פתוחה שלנו שורה בזקיפה ושורה עליונה בשכיבה כאדם הבודק כותל הבית מבחוץ והגג הרואה את הקורה דהיינו כל גג השורות. רש''י: {ז} <b>והאי</b> פתח לאו כנגדו ממש קאמר אלא הכותל שהפתח בו קרי הכי. רש''י:
<h3>פרק א - משנה ב</h3>
אֵין חוֹשְשִין שֶמָּא גֵרְרָה חֻלְדָּה מִבַּיִת לְבַיִת וּמִמָּקוֹם לְמָקוֹם, דְּאִם כֵּן, מֵחָצֵר לְחָצֵר וּמֵעִיר לְעִיר, אֵין לַדָּבָר סוֹף:
<b style="color: gray;">רע"ב</b> <b>אין חוששין</b>. כשבדק הבית בזוית זו ובא לבדוק זוית זו, אין חוששין שמא בתוך שבאתי לזו גררה חולדה למקום הבדוק וצריך אני לחזור ולבדוק, שאם באת לחוש לכך הרי גם מחצר לחצר י''ל כן אני בדקתי קודם לחברי ולאחר בדיקתי הביאה חולדה חמץ מחצר חברי לחצרי ואין לדבר סוף:
<b style="color: gray;">תוי"ט</b> <b>.אין</b> פירוש למשנה זו
<h3>פרק א - משנה ג</h3>
רַבִּי יְהוּדָה אוֹמֵר, בּוֹדְקִין אוֹר אַרְבָּעָה עָשָׂר וּבְאַרְבָּעָה עָשָׂר שַׁחֲרִית וּבִשְׁעַת הַבִּעוּר. וַחֲכָמִים אוֹמְרִים, לֹא בָדַק אוֹר אַרְבָּעָה עָשָׂר, יִבְדּוֹק בְּאַרְבָּעָה עָשָׂר. לֹא בָדַק בְּאַרְבָּעָה עָשָׂר, יִבְדּוֹק בְּתוֹךְ הַמּוֹעֵד. לֹא בָדַק בְּתוֹךְ הַמּוֹעֵד, יִבְדּוֹק לְאַחַר הַמּוֹעֵד. וּמַה שֶּׁמְּשַׁיֵּר {ט}, יַנִּיחֶנּוּ בְצִנְעָא, כְּדֵי שֶׁלֹּא {י} יְהֵא צָרִיךְ בְּדִיקָה אַחֲרָיו:
<b style="color: gray;">רע"ב</b> <b>בודקים אור ארבעה עשר ובארבעה עשר שחרית</b>. הכי קאמר, באחד מג' פרקים הללו בלבד בודקים, ולאחר ג' פרקים הללו אם לא בדק שוב אינו בודק: <b>בתוך המועד</b>. בשעה ששית שהוא מועד הביעור: <b>לאחר המועד</b>. עד שתחשך {ח}. ואית דמפרשי בתוך המועד, בתוך הפסח. לאחר המועד, לאחר הפסח. כדי שלא יתערב לו חמץ שעבר עליו הפסח שהוא אסור בהנאה בחמץ של היתר שנעשה לאחר הפסח. ור' יהודה סבר לאחר הביעור, דהיינו לאחר זמן איסורו של חמץ, לא יבדוק כלל דלמא אתי למיכל מיניה. ורבנן אמרי יבדוק לאחר זמן איסורו, ולא חיישינן דלמא אתי למיכל מיניה כיון שכל עצמו מחזר עליו לשורפו. ואין הלכה כרבי יהודה:
<b style="color: gray;">תוי"ט</b>
{ח} ואיכא למידק משתחשך ואילך למה לא יבדוק ואפשר דה''ט משום דאפילו רבנן מודו דכל היכא דענוש כרת אפילו מחזר עליו לשורפו חיישינן דלמא אתי למיכל מיניה. ולא סמכינן אהאי טעמא אלא עד שתחשך דליכא כרת. הר''נ: {ט} <b>שמשייר</b>. בלילה לצרכו שיאכל בלילה גם בבקר. הר''נ: {י} <b>שלא</b>. דהא דתנן לעיל דאין חוששין היינו מספק. אבל הכא איכא למיחש שמא תטול חולדה בפנינו ויהיה צריך בדיקה. גמרא:
<h3>פרק א - משנה ד</h3>
רַבִּי מֵאִיר אוֹמֵר, אוֹכְלִין כָּל חָמֵשׁ וְשׂוֹרְפִין בִּתְחִלַּת שֵׁשׁ. וְרַבִּי יְהוּדָה אוֹמֵר, אוֹכְלִין כָּל אַרְבַּע, וְתוֹלִין כָּל חָמֵשׁ, וְשׂוֹרְפִין בִּתְחִלַּת שֵׁשׁ:
<b style="color: gray;">רע"ב</b> <b>ושורפין בתחלת שש</b>. ואע''ג דכל שעה שישית מדאורייתא שריא {יא}, גזרו רבנן עליה דלמא טעו וסבור על השביעית שהיא שישית. אבל החמישית לא טעו למימר על השביעית שהיא חמישית, ומותר: <b>תולין כל חמש</b>. ואינו אוכל, גזרה משום יום המעונן דטעי וסבר על השביעית שהיא חמישית. ומיהו לשרוף אינו צריך, ומאכיל לבהמתו. אבל ששית אף בהנאה אסור מדרבנן, גזירה משום שביעית. והלכה כר''י:
<b style="color: gray;">תוי"ט</b>
{יא} <b>שנאמר</b> אך ביום הראשון תשביתו שאור מבתיכם. ומפי השמועה למדו שהראשון זהו י''ד ראיה לדבר זה שכתוב בתורה לא תאכל עליו חמץ. כלומר על קרבן הפסח. כך למדו בפירוש דבר זה לא תאכל חמץ משעה שראויה לשחיטת הפסח שהוא בין הערבים והוא חצי יום. הר''מ:
<h3>פרק א - משנה ה</h3>
וְעוֹד אָמַר רַבִּי יְהוּדָה, שְׁתֵּי חַלּוֹת שֶׁל תּוֹדָה פְּסוּלוֹת מֻנָּחוֹת עַל גַּג הָאִצְטְבָא. כָּל זְמַן שֶׁמֻּנָּחוֹת, כָּל הָעָם אוֹכְלִים. נִטְלָה אַחַת, תּוֹלִין, לֹא אוֹכְלִין וְלֹא שׂוֹרְפִין. נִטְלוּ שְׁתֵּיהֶן הִתְחִילוּ כָּל הָעָם שׂוֹרְפִין. רַבָּן גַּמְלִיאֵל אוֹמֵר, חֻלִּין נֶאֱכָלִין כָּל אַרְבַּע, וּתְרוּמָה כָּל חָמֵשׁ, וְשׂוֹרְפִין בִּתְחִלַּת שֵׁשׁ:
<b style="color: gray;">רע"ב</b> <b>שתי חלות</b>. של חמץ: <b>של תודה פסולות</b>. שנפסלו בלינה. שמתוך שהן מרובות לחמי תודה בי''ג בניסן, שכל מי שיש לו תודה להביא מביאה בי''ג, נפסלות בלינה לבוקר של י''ד {יב}. לחמי תודה ארבעים חלות, עשרה מהן חמץ. ותודה נאכלת ליום ולילה, ואם היו מביאים אותם בי''ד אין נאכלות של חמץ אלא עד שש שעות, ואסור להביא קרבן ביום שיתמעט זמן אכילתו, שאין מביאין קדשים לבית הפסול, הלכך כל מי שהיה עליו קרבן תודה מביאה בי''ג, דבי''ד לא יוכל להביאה, וכל שכן בפסח, ונפסלו בלינה ליום י''ד לפי שלא היו להם אוכלים כל כך, ומשום הכי דפסולות היו נתונות שם, שאם היו כשרות לא היו נותנים אותם שם לפסלם בידים: <b>שמונחות</b>. שם עד זמן הביעור ונשרפות: <b>על גג האצטבא</b>. שהיה בהר הבית. כדי שיראו אותם שם לסימן: <b>ניטלה אחת מהן</b>. בתחלת שעה חמישית בא שליח ב''ד ונוטל האחת, וכל העם מכירים שהגיע שעה חמישית ותולין: <b>ותרומה כל חמש</b>. דאסור להפסיד קדשים בידים כל זמן שיכול לאכלם: <b>וששורפין בתחלת שש</b>. דהשתא ודאי רובא טעו בין ו' לז'. ואין הלכה כר''ג:
<b style="color: gray;">תוי"ט</b>
{יב} <b>דלשהויי</b> עד אחר הפסח עובר בעשה דובאת שמה והבאתם שמה (כמ''ש הר''ב ריש ר''ה):
<h3>פרק א - משנה ו</h3>
רַבִּי חֲנִינָא סְגַן הַכֹּהֲנִים אוֹמֵר, מִימֵיהֶם שֶׁל כֹּהֲנִים לֹא נִמְנְעוּ מִלִּשְׂרוֹף אֶת הַבָּשָׂר שֶׁנִּטְמָא בִוְלַד הַטֻמְאָה עִם הַבָּשָׂר שֶׁנִּטְמָא בְאַב הַטֻמְאָה, אַף עַל פִּי שֶׁמּוֹסִיפִין טֻמְאָה עַל טֻמְאָתוֹ. הוֹסִיף רַבִּי עֲקִיבָא וְאָמַר, מִימֵיהֶם שֶׁל כֹּהֲנִים לֹא נִמְנְעוּ מִלְּהַדְלִיק אֶת הַשֶּׁמֶן שֶׁנִּפְסַל בִּטְבוּל יוֹם בְּנֵר שֶׁנִּטְמָא בִטְמֵא מֵת {יד}, אַף עַל פִּי שֶׁמּוֹסִיפִין טֻמְאָה עַל טֻמְאָתוֹ:
<b style="color: gray;">רע"ב</b> <b>מימיהם של כהנים לא נמנעו</b>. משום דבעי למתני סיפא מדבריהם למדנו ששורפין תרומה טהורה עם הטמאה [נקט] לה הכא: <b>מלשרוף את הבשר שנטמא בולד הטומאה</b>. בולד של ולד קאמר. כלומר הבשר שהוא שלישי שנטמא בשני לטומאה, שהוא ולד של ולד, לא נמנעו מלשרפו עם הבשר שנטמא באב הטומאה שהוא ראשון לטומאה. וכשנוגע זה הבשר שהיה מתחלתו שלישי בבשר שנטמא באב הטומאה חוזר להיות שני, שהרי נגע בראשון ונעשה שני, ונמצא שהוסיפו לו טומאה על טומאתו, דמעיקרא שלישי והשתא שני. ואעפ''כ לא נמנעו מלשורפו עם חמור ממנו, דהואיל ואך זה הקל לשריפה עומד לא חשו אם מטמאין אותו יותר ממה שהיה. ואע''פ שאין אוכל מטמא אוכל מן התורה שנאמר בטומאת אוכלין (דברים י''ד) טמא הוא, הוא טמא, ואינו מטמא אוכל כיוצא בו, מ''מ רבנן גזרו שיהיה אוכל מטמא אוכל: <b>השמן של תרומה</b> ! {יג} <b>שנפסל בטבול יום</b>. הוא שלישי לטומאה, דטבול יום פוסל את התרומה מן התורה ועושה אותה שלישי לעולם, לא שנא אוכלין ולא שנא משקין: <b>בנר שנטמא בטמא מת</b>. האי נר של מתכת הוא. וכל כלים חוץ מכלי חרס שנגעו בטומאת מת נעשו כמותה, אם אב אב, אם ראשון ראשון, דכתיב (במדבר י''ט) בחלל חרב, ודרשינן חרב הרי הוא כחלל, שהחרב שנגע במת נעשה אבי אבות כמת עצמו, וכשנגע בטמא מת שהוא אב נעשה ג''כ החרב אב, והוא הדין לכל שאר כלים חוץ מכלי חרס. נמצא הנר של מתכת שנגע בטמא מת, נעשה אב הטומאה. והשתא הוסיף ר''ע על דברי ר' חנניה סגן הכהנים, שר' חנניה לא התיר אלא להחזיר הג' שני, ור' עקיבא התיר להחזיר הג' ראשון, שהשמן שנפסל בטבול יום שהוא שלישי, כשמדליקין אותו בנר שנטמא בטמא מת, שהנר עצמו נעשה אב כמו שאמרנו, נמצא שחוזר השלישי להיות ראשון ואעפ''כ לא נמנעו, דהואיל ויש שם טומאה עליו לא חיישינן ליה ומותר להוסיף בידים:
<b style="color: gray;">תוי"ט</b>
{יג} <b>מדקתני</b> להדליק בנר. דאלו שמן של קודש כשנטמא נשרף בקודש בבית הדשן ואין להכהנים היתר בהם. אבל בתרומה כתיב משמרת תרומותי בשתי תרומות הכתוב מדבר אחת טהורה ואחת טמאה ואמר רחמנא שלך תהיה להסיק תחת תבשילך. רש''י: {יד} <b>בטמא</b> מת. דייק לומר שנטמא בטמא מת. אף על גב דמשקין לעולם תחלה הוי מגזירת י''ח דבר. משום דאיהו ס''ל דמן התורה משקין מטמאין אוכלין ואשמעינן השתא דכשנטמאו בנר שנטמא בטמא מת הוסיפו על טומאתן שנעשה ראשון ומטמאין אוכלין מדאורייתא. גמרא:
<h3>פרק א - משנה ז</h3>
אָמַר רַבִּי מֵאִיר, מִדִּבְרֵיהֶם לָמַדְנוּ, שֶׁשּׂוֹרְפִין תְּרוּמָה טְהוֹרָה עִם הַטְמֵאָה בַפֶּסַח. אָמַר לוֹ רַבִּי יוֹסֵי, אֵינָהּ הִיא הַמִּידָה. וּמוֹדִים רַבִּי אֱלִיעֶזֶר וְרַבִּי יְהוֹשֻׁעַ, שֶׁשּׂוֹרְפִין זוֹ לְעַצְמָהּ וְזוֹ לְעַצְמָהּ. עַל מַה נֶחֱלָקוּ, עַל הַתְּלוּיָה וְעַל הַטְמֵאָה, שֶׁרַבִּי אֱלִיעֶזֶר אוֹמֵר, תִּשָּׂרֵף זוֹ לְעַצְמָהּ וְזוֹ לְעַצְמָהּ. וְרַבִּי יְהוֹשֻׁעַ אוֹמֵר, שְׁתֵּיהֶן כְּאֶחָת:
<b style="color: gray;">רע"ב</b> <b>מדבריהם למדנו</b>. בין רבי מאיר בין רבי יוסי תרווייהו סבירא להו דבשר שנטמא בולד הטומאה דאמר רבי חנניה, מיירי בבשר שנטמא במשקים שנטמאו בכלי שנטמא בשרץ {טו}, ורבי מאיר סבר טומאת משקים לטמא אחרים לאו דאורייתא {טז}, שאין משקין מטמאין אחרים ואפילו אוכלין אלא מדרבנן, ומשום הכי קאמר מדברי רבי חנניה דאמר ששורפין בשר שנטמא במשקין דהוי ליה טמא מדרבנן, דמדאורייתא טהור מעליא הוא, עם בשר שנטמא באב הטומאה שהוא טמא דאורייתא: <b>למדנו ששורפין תרומה טהורה עם הטמאה</b>. משהגיע שעה ששית שהיא אסורה מדרבנן. כמו ששורפין בשר שנטמא במשקין שהוא טהור גמור מן התורה עם בשר שנטמא באב הטומאה שהוא טמא דאורייתא: <b>אמר לו רבי יוסי אינה היא המדה</b>. רבי יוסי לטעמיה דסבירא ליה טומאת משקין לטמא אחרים דאורייתא ובשר שנטמא במשקין טמא מדאורייתא, הלכך אמר ליה אינה היא המדה, כלומר אי אתה יכול ללמוד זאת מדבריהם, אם התרת לשרוף טמא טומאה קלה עם טמא טומאה חמורה, תתיר לשרוף טהורה עם טמאה. והלכה כרבי יוסי שאין שורפים תרומה טהורה עם הטמאה בפסח. וטומאת משקין לטמא אחרים אינה מדאורייתא אלא מדרבנן כר' מאיר: <b>ומודים רבי אליעזר ורבי יהושע</b>. רבי יוסי קאמר לה דאף על גב דרבי אליעזר ורבי יהושע אפליגו בשריפת תרומה, בהא מודים ששורפים זו לעצמה וזו לעצמה: <b>על התלויה ועל הטמאה</b>. רבי אליעזר סבר דמוזהר על שמירתה של תלויה, דכתיב (במדבר יח) את משמרת תרומותי, בשתי תרומות הכתוב מדבר אחת תרומה תלויה ואחת תרומה טהורה: <b>ורבי יהושע אומר שתיהן כאחת</b>. כיון דתלויה היא אי אתה מוזהר על שמירתה. ועל התלויה והטהורה לא נחלקו ששורפין, דהואיל ולא הוחזקה טומאה אין נראית כמטמא בידים:
<b style="color: gray;">תוי"ט</b>
{טו} <b>כ''כ</b> רש''י. והקשה דסוף סוף כיון דאין אוכל מטמא אוכל אלא מדרבנן מה קא מהני ליה הא בשר לבשר שלישי אי לשויה שני מדרבנן מעיקרא נמי שני מדרבנן הוי דהרי המשקין שנגעו בהן לעולם תחלה הויין אלא ע''כ להאי שנויי ס''ל אוכל מטמא אוכל בקדשים מדאורייתא. ולמ''ד דאין מטמא א''צ לאוקמא במשקין ומדבריהן מר''א ור''י. ועתוי''ט: {טז} <b>וא''ת</b> א''כ ר''ח נמי מוסיף אדר''ע דמדרבי עקיבא דאמר דפסול מדאורייתא מותר לעשות ראשון לא שמעינן שיהא שלישי דרבנן מותר לעשות שני ובירושלמי פריך לה דלא בא רבי עקיבא אלא לפחות ומשני בטבול יום מדבריהם. תוספות. והשתא אתי שפיר לישנא דמדבריהם דמדבריו הול''ל:
<h2>פרק ב</h2>
<h3>פרק ב - משנה א</h3>
כָּל שָׁעָה שֶׁמֻּתָּר {א} לֶאֱכוֹל, מַאֲכִיל לַבְּהֵמָה לַחַיָּה וְלָעוֹפוֹת, וּמוֹכְרוֹ לַנָּכְרִי, וּמֻתָּר בַּהֲנָאָתוֹ. עָבַר זְמַנּוֹ, אָסוּר בַּהֲנָאָתוֹ, וְלֹא יַסִּיק בּוֹ תַּנּוּר וְכִירַיִם. רַבִּי יְהוּדָה אוֹמֵר, אֵין בִּעוּר חָמֵץ אֶלָּא שְׂרֵפָה. וַחֲכָמִים אוֹמְרִים, אַף מְפָרֵר וְזוֹרֶה לָרוּחַ אוֹ מַטִיל לַיָּם {ז}:
<b style="color: gray;">רע"ב</b> <b>כל שעה שמותר לאכול</b>. מדלא קאמר כל שעה שאוכל מאכיל, ונקט לה בתרי לישני, משמע דאתרי גברי קאי. והכי קאמר, כל שעה שמותר לכהן לאכול בתרומה מאכיל ישראל חולין לבהמתו. ומתניתין רבן גמליאל היא שרבן גמליאל אומר חולין נאכלין כל ארבע ותרומה כל חמש. ולית הלכתא כותיה, אלא בין בתרומה בין בחולין אוכלין כל ארבע ותולין כל חמש ושורפין בתחלת שש: <b>מאכיל לבהמה ולחיה ולעופות</b>. צריכי, דאי תנא בהמה, הוי אמינא בהמה דאי משיירא חזי לה ומבער ליה אין, אבל חיה כגון נמיה וחתול וחולדה דאורחה להצניע אימא לא {ב}. ואי תנא חיה, ה''א חיה דאי משיירא מצנעה ליה ולא עבר עליה על בל יראה אימא אין, אבל בהמה זימנין דמשיירא ולאו אדעתיה לבערו ועבר עליה על בל יראה {ג} אימא לא, קמ''ל. ועופות, איידי דתנא בהמה וחיה תנא נמי עופות: <b>ומוכרו לנכרי</b>. לאפוקי מבית שמאי דאמרי לא ימכור אדם חמצו לנכרי אלא אם כן יודע בו שיכלה קודם הפסח דקסברי מצווה אני לבערו מן העולם ולא שיהיה קיים: <b>ומותר בהנאתו</b>. בהנאת אפרו. כגון אם חרכו באור קודם זמן איסורו מותר ליהנות באפרו אפילו לאחר זמן איסורו: <b>עבר זמנו</b>. משהגיע שעה ששית {ד} אף על פי שאין איסורו אלא מדברי סופרים, אסור בהנאתו כאילו היה מאיסורי הנאה של תורה {ה}. שאם קידש בו אשה אין חוששין לקדושיו {ו}, ואפילו בחמץ נוקשה, כגון דגן שנפל עליו דלף וכיוצא בו שבפסח עצמו אין איסורו אלא מדברי סופרים, אם קידש בו אשה ביום י''ד משהגיע שעה ששית אין חוששין לקדושיו: <b>ולא יסיק בו תנור וכירים</b>. לרבי יהודה איצטריך, דאמר אין ביעור חמץ אלא שריפה, מהו דתימא בהדי דקא שריף ליה לתהני מיניה, קמ''ל דלא, דאפילו כדרך ביעורו אסור ליהנות ממנו מכי מטא זמן איסוריה: <b>ר''י אומר אין ביעור חמץ אלא שריפה</b>. דיליף מנותר דאסור בהנאה וענוש כרת כחמץ, ומצותו בשריפה ולא בדבר אחר. ורבנן לא ילפי מנותר, דחלב של שור הנסקל יוכיח, שאסור באכילה ובהנאה וענוש כרת ואינו טעון שריפה:
<b style="color: gray;">תוי"ט</b>
{א} <b>שמותר</b>. לדיוקא איצטריך דתידוק הא משעה שאינו מותר לאכול אינו מותר להאכיל. רש''י: {ב} <b>ובתוספ'</b> הקשו היכי שרי להאכיל דהתנן בפ''ק מ''ג ומה שמשייר יניחנו בצנעא ופרש''י שמא תטול חולדה כו' ועיין תירוצם. והרא''ש תירץ דהפירוש הנכון הוא ומאכיל כו' והוא עומד עליהם ולא יעלים עיניו מהם עד שיאכלו ויבער המשוייר ומתניתין היתר הנאה אתי לאשמעינן כו'. וה''פ דאי תנא בהמה דאי משיירא קא חזי ליה דאף אם מחמת טרדא יעלים עיניו יחזור ויבער כו': {ג} <b>אם</b> לא ביטלו וה''ה דהמ''ל דלמא אכיל מיניה. תוספ': {ד} <b>פירוש</b> משמתחלת כו': {ה} <b>כלומר</b> כאלו היה בשעה שאסור בהנאה מן התורה: {ו} <b>ואף</b> ע''ג דאתי איסור הנאת חמץ דרבנן דשש ומפקע קדושי תורה ושרי אשת איש לעלמא כל המקדש אדעתא דרבנן מקדש. רש''י: {ז} <b>מטיל</b> לים. פירוש שאינו ים המלח דבים המלח אין ספינה עוברת וא''צ פירור וה''ק מפרר וזורה לרוח מפרר ומטיל לים, כרבה בגמרא:
<h3>פרק ב - משנה ב</h3>
חָמֵץ שֶׁל נָכְרִי שֶׁעָבַר עָלָיו הַפֶּסַח, מֻתָּר בַּהֲנָאָה. וְשֶׁל יִשְׂרָאֵל, אָסוּר בַּהֲנָאָה. שֶׁנֶּאֱמַר (שמות יג) לֹא יֵרָאֶה לְךָ (שְאֹר):
<b style="color: gray;">רע"ב</b> <b>מותר בהנאה</b>. לאו למימרא דבאכילה אסור, אלא איידי דבעי למתנא סיפא ושל ישראל אסור בהנאה, תנא גבי נכרי מותר בהנאה. אי נמי, משום דאיכא דנהגי איסורא בפת של נכרי, משום הכי לא תני בהדיא חמץ של נכרי מותר באכילה: <b>משום שנאמר לא יראה לך</b>. כלומר קנסא קנסינן ליה הואיל ועבר על לא יראה לך. אי נמי, ארישא קאי חמץ של נכרי מותר, משום שנאמר לא יראה לך ודרשינן שלך אי אתה רואה אבל אתה רואה של אחרים:
<b style="color: gray;">תוי"ט</b> <b>.אין</b> פירוש למשנה זו
<h3>פרק ב - משנה ג</h3>
נָכְרִי שֶׁהִלְוָה אֶת יִשְׂרָאֵל עַל חֲמֵצוֹ, אַחַר הַפֶּסַח מֻתָּר בַּהֲנָאָה. וְיִשְׂרָאֵל שֶׁהִלְוָה {ט} אֶת הַנָּכְרִי עַל חֲמֵצוֹ, אַחַר הַפֶּסַח אָסוּר בַּהֲנָאָה. חָמֵץ שֶׁנָּפְלָה עָלָיו מַפֹּלֶת, הֲרֵי הוּא כִמְבֹעָר. רַבָּן גַּמְלִיאֵל {י} אוֹמֵר, כָּל שֶׁאֵין הַכֶּלֶב יָכוֹל לְחַפֵּשׂ אַחֲרָיו:
<b style="color: gray;">רע"ב</b> <b>נכרי שהלוה לישראל</b>. מעות על חמצו קודם הפסח, ואמר לו הישראל אם לא הבאתי לך מעות עד יום פלוני קנה מעכשיו. וכגון שהרהינו אצלו {ח} בביתו ושהה אצל הנכרי כל ימי הפסח. לאחר הפסח מותר בהנאתו. דכיון דמטא זמניה ולא פרעיה לא הוי מחוסר גוביינא דברשותו של נכרי היה, אגלאי מילתא למפרע דמשעה שהרהינו אצלו הוה דידיה: <b>וישראל שהלוה לנכרי כו'</b>. אגלאי מלתא למפרע דשל ישראל הוה: <b>הרי הוא כמבוער</b>. ואף על פי כן צריך לבטלו, שמא יפקח הגל במועד ונמצא עובר עליו: <b>כל שאין הכלב יכול לחפש אחריו</b>. וכמה היא חפישת הכלב {יא}, ג' טפחים:
<b style="color: gray;">תוי"ט</b>
{ח} דאע''ג דהרהינו אצלו צריך שיאמר מעכשיו ואע''ג דא''ל מעכשיו אם לא הרהינו אצלו לא גרע מחמצו של נכרי ברשות ישראל והאחריות על ישראל דקי''ל דחייב לבערו. ומ''ש הר''ב עד יום פלוני, דעת הר''מ דקביעות זמן דוקא קודם הפסח הוא. ואחר הפסח דתנן, אזמן ההיתר קאי ולא אזמן פירעון ודעת הר'א והטור דאפילו לא הגיע הזמן שקבע עד אחר הפסח ודתנן אחר הפסח קאי אזמן פרעון. והר'ב שלא פירש משמע שדעתו כהר'א: {ט} <b>וישראל</b> שהלוה. כתב הרא''ש דמיירי נמי שהרהינו אצלו וא''ל מעכשיו דאל''ה ישראל מעכו''ם לא קני משכון. ומיירי שאין אחריות המשכון עליו דאם אחריות עליו שלו הוא ועובר: {י} <b>רשב''ג</b>. לא בא לחלוק אבל ביאר דין המפולת איך הוא. הר''מ: {יא} <b>פירוש</b> כמה יהא מכוסה ולא נחוש בו לחיפוש. כ''מ:
<h3>פרק ב - משנה ד</h3>
הָאוֹכֵל תְּרוּמַת חָמֵץ בַּפֶּסַח בְּשׁוֹגֵג, מְשַׁלֵם קֶרֶן וָחֹמֶשׁ. בְּמֵזִיד, פָּטוּר מִתַּשְׁלוּמִים וּמִדְּמֵי עֵצִים:
<b style="color: gray;">רע"ב</b> <b>בשוגג</b>. ששגג בתרומה אפילו הזיד בחמץ: <b>משלם קרן וחומש</b>. ואע''ג דחמץ בפסח אסור בהנאה ולא שוה מידי, משום דבאוכל תרומה בשוגג כתיב (ויקרא כ''ב) ונתן לכהן את הקודש, דבר הראוי להיות קודש, שאין משלם לו מעות אלא פירות והתשלומים נעשים תרומה הלכך לאו בתר דמים אזלינן: <b>במזיד</b>. שהזיד בתרומה אפילו שגג בחמץ {יב} פטור מן התשלומין: <b>ומדמי עצים</b>. אם תרומה טמאה היא {יג} אין משלם דמי עצים שהיתה ראויה להסיק תחת תבשילו, משום דמזיד בתרומה אינו אלא כשאר גזלן דעלמא, ומעות משלם לפי דמים ולא לפי מדה, וחמץ בפסח לאו בר דמים הוא שהרי אסור בהנאה, ואף להיסק לא חזי ולא מידי אפסדיה:
<b style="color: gray;">תוי"ט</b>
{יב} <b>דהשתא</b> לא היה לוקה ול''ל כל הלוקה אינו משלם. ומיהו בלא''ה מזיד דתרומה נמי צריך לאוקמי בענין דאינו לוקה דהיינו, בלא התראה ועדים. דאי לאו הכי בלאו הכי פטור מתשלומין דאינו לוקה ומשלם וא''כ בחנם כתב אפילו שגג כו': {יג} <b>דאלו</b> בטהורה לא שייך כלל דמי עצים דאסורה להסקה דלא ניתנה אלא לאכילה כו' כדתנן במ''ח פ''ח דשביעית:
<h3>פרק ב - משנה ה</h3>
אֵלּוּ דְבָרִים שֶׁאָדָם יוֹצֵא בָהֶן יְדֵי חוֹבָתוֹ בַפֶּסַח, בַּחִטִים, בַּשְּׂעוֹרִים, בַּכֻּסְּמִין וּבַשִּׁיפוֹן וּבְשִׁבֹּלֶת שׁוּעָל. וְיוֹצְאִין בַּדְּמַאי וּבְמַעֲשֵׂר רִאשׁוֹן שֶׁנִּטְלָה תְרוּמָתוֹ, וּבְמַעֲשֵׂר שֵׁנִי וְהֶקְדֵּשׁ שֶׁנִּפְדּוּ, וְהַכֹּהֲנִים בַּחַלָּה וּבַתְּרוּמָה. אֲבָל לֹא בַטֶבֶל, וְלֹא בְמַעֲשֵׂר רִאשׁוֹן שֶׁלֹּא נִטְלָה תְרוּמָתוֹ, וְלֹא בְמַעֲשֵׂר שֵׁנִי {טו} וְהֶקְדֵּשׁ שֶׁלֹּא נִפְדוּ. חַלּוֹת תּוֹדָה וּרְקִיקֵי נָזִיר, עֲשָׂאָן לְעֲצְמוֹ, אֵין יוֹצְאִין בָּהֶן. עֲשָׂאָן לִמְכּוֹר בַּשּׁוּק, יוֹצְאִין בָּהֶן:
<b style="color: gray;">רע"ב</b> <b>ידי חובתו</b>. משום חובת מצה בלילה הראשון שהוא מחויב לאכול מצה דכתיב (שמות יב) בערב תאכלו מצות: <b>בחטים ובשעורים וכו'</b>. אבל אורז ודוחן ושאר מינים לא, דכתיב (דברים טז) לא תאכל עליו חמץ שבעת ימים תאכל עליו מצות, דברים הבאים לידי חמוץ אדם יוצא בהן ידי חובת מצה, יצאו אורז ודוחן ושאר מינים שאין באין לידי חמוץ אלא לידי סרחון: <b>ובדמאי ובמעשר ראשון שנטלה תרומתו</b>. כל הני למאי אצטריכו, מפורשים במסכת שבת פרק מפנין: <b>והכהנים בחלה ובתרומה</b>. דמהו דתימא מצה השוה וראוייה לכל אדם בעינן, וחלה ותרומה אינן ראויין לזרים, קמ''ל {יד}: <b>חלות תודה ורקיקי נזיר אין יוצאין בהן</b>. אף על פי שהן מצה גמורה, דכתיב (שמות יב) ושמרתם את המצות, מצה המשתמרת לשם מצה, יצאו אלו שאינן משתמרות לשם מצה אלא לשם זבח: <b>למכור בשוק יוצא בהם</b>. דכל למכור בשוק אמר אי מזדבנא מזדבנא, ואי לא, אכילנא לה אנא למצה של מצוה:
<b style="color: gray;">תוי"ט</b>
{יד} <b>מצות</b> מצות ריבה. גמרא. וכתב רש''י אבל ישראל בתרומה לא כדתנן לקמן. לא תאכל כו' מי שאינו מוזהר על חמצו אלא משום חמץ אתה יוצא בו י''ח מצה יצא זה שאסור מחמת איסור אחר: {טו} <b>במעשר</b> שני. חוץ לירושלים. רש''י. דאלו בירושלים הרי שם מקומו לאכול בלא פדיון. ור''ל לאפוקי ממ''ד דאפילו בירושלים לא. ועתוי''ט:
<h3>פרק ב - משנה ו</h3>
וְאֵלּוּ יְרָקוֹת שֶׁאָדָם יוֹצֵא בָהֶן יְדֵי חוֹבָתוֹ {טז} בַפֶּסַח, בַּחֲזֶרֶת וּבָעֻלְשִׁין וּבַתַּמְכָא וּבַחַרְחֲבִינָא וּבַמָּרוֹר. יוֹצְאִין בָּהֶן בֵּין לַחִין בֵּין יְבֵשִׁין, אֲבָל לֹא כְבוּשִׁין וְלֹא שְׁלוּקִין וְלֹא מְבֻשָּׁלִין. וּמִצְטָרְפִין לְכַזַּיִת. וְיוֹצְאִין בַּקֶּלַח שֶׁלָּהֶן, וּבַדְּמַאי {יח}, וּבְמַעֲשֵׂר רִאשׁוֹן שֶׁנִּטְלָה תְרוּמָתוֹ, וּבְמַעֲשֵׂר שֵׁנִי וְהֶקְדֵּשׁ שֶׁנִּפְדּוּ:
<b style="color: gray;">רע"ב</b> <b>בחזרת</b>. בערבי חס''א לטוג''א בלע''ז א): <b>ובעולשים</b>. בערבי הנדב''י. ובלע''ז אנדיבי''א ב). והערוך פירש שהוא ירק שקורין לו בלע''ז קרשפי''ל ג): <b>ובתמכה</b>. סיב הגדל סביבות הדקל {יז}: <b>ובחרחבינא</b>. אלקרצעינ''א בערבי: <b>ובמרור</b>. מין כוסברתא הוא מר ביותר: <b>בין לחים בין יבשים</b>. דוקא בקלח שלהן, כדאמרינן בסיפא ויוצאים בקלח שלהן. אבל עלין, לחים אין, יבשים לא: <b>שלוקים</b>. מבושלין יותר מדאי עד שנמוחים: <b>כבושים</b>. בחומץ: <b>מבושלין</b>. כדרך בישול: <b>ומצטרפין לכזית</b>. לצאת ידי חובת מרור. והוא הדין בחמשת מיני דגן שמצטרפין בכזית לצאת ידי חובת מצה. ואתרווייהו קאי:
<b style="color: gray;">תוי"ט</b>
{טז} <b>ידי</b> חובתו. כתב הר''מ דאכילת מרור מ''ע בזמן שהכבש נאכל כדכתיב על מצות ומרורים יאכלוהו. ומיהו מדבריהם אף בזמן הזה: {יז} <b>ודבר</b> תימא הוא. דבגמרא אמר רבב''ח תמכתא שמיה ועל חרתבינא אר''ל אצוותא דדיקלא ואם איתא דתמכא הוא מענין הדקל הר'ל לרבב''ח נמי לפתרו על שם מה שהוא בדקל. ואנו רגילין לפתרו לתמכא שהיא מה שקורין בל''א קרי''ן וכן הוא בדברי האחרונים זלה''ה. תוי''ט: {יח} <b>ובדמאי</b>. אבל בטבל לא. ואע''ג דמעשר ירק דרבנן הר''ל מצוה הבאה בעבירה. רש''י:
<h3>פרק ב - משנה ז</h3>
אֵין שׁוֹרִין אֶת הַמֻּרְסָן לַתַּרְנְגוֹלִים, אֲבָל חוֹלְטִין. הָאִשָּׁה לֹא תִשְׁרֶה אֶת הַמֻּרְסָן שֶׁתּוֹלִיךְ בְּיָדָהּ לַמֶּרְחָץ, אֲבָל שָׁפָה הִיא בִּבְשָׂרָהּ יָבֵשׁ. לֹא יִלְעוֹס אָדָם חִטִין וְיַנִּיחַ עַל מַכָּתוֹ בַפֶּסַח, מִפְּנֵי שֶׁהֵן מַחְמִיצוֹת {כ}:
<b style="color: gray;">רע"ב</b> <b>אין שורין את המורפן</b>. במים קרים וכל שכן פושרין כדי לתת לפני התרנגולים: <b>אבל חולטין</b>. ברותחין שכל זמן שהמים רותחים אינו יכול להחמיץ. והאידנא נהוג עלמא איסורא אפילו בחליטה ברותחים: <b>לא תשרה את המורסן</b>. לשוף בו בשרה, מפני שמחמיץ בשרייתו: <b>אבל שפה היא</b>. מורסן על בשרה יבש אף על גב שמים טופחים על בשרה {יט}: <b>לא ילעוס</b>. לא יכוס בשיניו:
<b style="color: gray;">תוי"ט</b>
{יט} <b>רש''י</b>. וכתב הרא''ש דר''ל הזיעה. אבל א''ל דר'ל מים ממש והיינו אחר שנשתטפה במים דהא ודאי אסור: {כ} <b>מפני</b> כו'. שהרוק מחמיץ. טא''ח סימן תס''ו:
<h3>פרק ב - משנה ח</h3>
אֵין נוֹתְנִין אֶת הַקֶּמַח לְתוֹךְ הַחֲרֹסֶת אוֹ לְתוֹךְ הַחַרְדָּל, וְאִם נָתַן, יֹאכַל מִיָּד, וְרַבִּי מֵאִיר אוֹסֵר. אֵין מְבַשְּׁלִין אֶת הַפֶּסַח, לֹא בְמַשְׁקִין וְלֹא בְמֵי פֵרוֹת, אֲבָל סָכִין וּמַטְבִּילִין {כג} אוֹתוֹ בָהֶן. מֵי תַשְׁמִישׁוֹ שֶׁל נַחְתּוֹם, יִשָּׁפְכוּ, מִפְּנֵי שֶׁהֵן מַחְמִיצִין:
<b style="color: gray;">רע"ב</b> <b>בחרוסת</b>. דבר שיש בו חומץ ומים {כא} ועשוי לטבל בו בשר: <b>ואם נתן</b>. לתוך החרדל יאכל מיד. שהחרדל חד ואינו ממהר להחמיץ כמו החרוסת. אבל בחרוסת מודה תנא קמא לרבי מאיר דאסור: <b>ורבי מאיר אוסר</b>. אף אם נתן לתוך החרדל, דסבר חרדל לאלתר מחמיץ כמו החרוסת. ואין הלכה כרבי מאיר: <b>לא במשקין ולא במי פירות</b>. דכתיב (שמות יב) ובשל מבושל, מכל מקום {כב}: <b>אבל סכין ומטבילין</b>. לאחר צלייתו, ולא אמרינן דמבטל טעמו. אי נמי אפילו קודם צלייתו שרי לסוך הפסח במי פירות, דהכי תנן בכיצד צולין, סכו בשמן תרומה אם חבורת כהנים יאכלו: <b>מי תשמישו של נחתום</b>. שמצנן בהן ידיו בשעה שמקטף את המצה: <b>ישפכו</b>. במקום מדרון, שלא ישארו מכונסים במקום אחד ויחמיצו:
<b style="color: gray;">תוי"ט</b>
{כא} <b>מים</b> קאי נמי לחרדל וכ''כ הרא''ש והר''נ. וטעמא, דמי פירות אינן מחמיצין: {כב} <b>ורישא</b> דקרא לא תאכלו וגו'. ועתוי''ט: {כג} <b>סכין</b> ומטבילין. סכין בשעת צלייתו ומטבילין בשעת אכילתו. רש''י:
<h2>פרק ג</h2>
<h3>פרק ג - משנה א</h3>
אֵלּוּ עוֹבְרִין בַּפֶּסַח, כֻּתָּח הַבַּבְלִי, וְשֵׁכָר הַמָּדִי, וְחֹמֶץ הָאֲדוֹמִי, וְזִיתוֹם הַמִּצְרִי, וְזוֹמָן שֶׁל צַבָּעִים {ה}, וַעֲמִילָן שֶׁל טַבָּחִים, וְקוֹלָן שֶׁל סוֹפְרִים. רַבִּי אֱלִיעֶזֶר אוֹמֵר, אַף תַּכִשִׁיטֵי נָשִׁים. זֶה הַכְּלָל {ו}, כָּל שֶׁהוּא מִמִּין דָּגָן, הֲרֵי זֶה עוֹבֵר בַּפֶּסַח. הֲרֵי אֵלּוּ בְאַזְהָרָה, וְאֵין בָּהֶן מִשּׁוּם כָּרֵת:
<b style="color: gray;">רע"ב</b> <b>אלו עוברין</b>. אלו מתבערים מן העולם. דאע''ג דאין עוברים עליהם על בל יראה {א}, מדרבנן מיהא צריכי ביעור {ב}, דהכי תנן לקמן שיאור ישרף ואע''ג דהאוכלו פטור: <b>כותח הבבלי</b>. עשוי מפת מעופש וחלב. ורגילים לטבל בו את המאכל: <b>שכר המדי</b>. שכר שהיו עושין במדי מחטים או שעורים שרויים במים: <b>וחומץ האדומי</b>. חומץ שעשוי בארץ אדום, שנותנים שעורים [ביין] {ג} ומשהין אותם שם כדי שיחמיצו: <b>וזיתום המצרי</b>. תלתא שערי ותלתא קורטמי הוא כרכום מדברי ונקרא בערבי קרטום ותלתא מלחא {ד}, ועושין אותו לרפואה. עד כאן חמץ הראוי לאכילה ע''י תערובת. מכאן ואילך חמץ נוקשה בעיניה: <b>וזומן של צבעים</b>. מים שנותנים בהם סובין, ומשתמשים בהם הצבעים למלאכתן: <b>ועמילן של טבחין</b>. [פת] שעושין מקמח תבואה שלא הביאה שליש בשולה, ומכסים בה את הקדרה לשאוב את הזוהמא: <b>וקולן של סופרים</b>. עפר הרחיים מגבלין אותו במים, וסופרים מדבקים בו ניירותיהם: <b>רבי אליעזר</b>. מוסיף, דאילו תנא קמא לית ליה אלא חמץ דגן גמור על ידי תערובת או חמץ נוקשה בעיניה, ור' אליעזר מוסיף אף תכשיטי נשים שהן חמץ נוקשה על ידי תערובת סממנים אחרים. ובגמרא פריך, תכשיטי נשים סלקא דעתך אלא אימא אף טפולי נשים, סולת שנשים טופלות ומחברות על בשרן עם סממנין אחרים להשיר את השער או להלבין ולעדן את הבשר. ואין הלכה כר''א: <b>כל שהוא מין דגן</b>. מחמשת המינים, ומעורבין בהן מים. דאי אין בהם מים אלא מי פירות קיימא לן דמי פירות אין מחמיצין: <b>הרי אלו באזהרה</b>. אם אכלן עובר בלאו: <b>ואין בהם כרת</b>. דעל חמץ גמור ענוש כרת ואינו ענוש כרת על התערובת, אבל לוקה על אכילתו אם אכל כזית חמץ בתוך התערובת בכדי אכילת פרס {ז}. אבל אם לא אכל כזית חמץ בתוך התערובת בכדי אכילת פרס אינו לוקה מן התורה, מיהו איסורא מיהא איכא, דחמץ בפסח אוסר בתערובתו בכל שהוא:
<b style="color: gray;">תוי"ט</b>
{א} <b>ובמשנה</b> ב' פ''ק דחלה פירש דעוברים בבל יראה, התם כפירוש הר''מ נקט וכפרש''י בכאן. ודבריו דהכא מדברי הר''נ הן וטעמיה דהא לאיסור אכילה בעינן קרא לרבינהו כדלקמן א''כ בל יראה מנלן: {ב} <b>ואפילו</b> לטעם ב' שכתב הר''ב בפ''ק דבדיקה הוא כדי שלא יעבור על ב''י החמירו חכמים לבערם מן העולם. כמ''ש התוספ' שם כו' ודייק מדתנן שיאור ישרף והרי נוקשה הוא: {ג} <b>וחומץ</b> סתם היינו דיין: {ד} <b>ולשין</b> אותן במים. הר''מ: {ה} <b>צבעים</b>. צבע עור אדום. רש''י: {ו} <b>ממין</b> דגן כו'. ר''א הוא דקא''ל. תוספ': {ז} <b>ושאני</b> משאר אסורי כרת כמו חלב ודם דיש בהן עונש כרת בכא''פ דגבי קרא דמחמצת שהיא תערובות לא כתיב ונכרתה. כ''מ. ועתוי''ט:
<h3>פרק ג - משנה ב</h3>
בָּצֵק שֶׁבְּסִדְקֵי עֲרֵבָה, אִם יֵשׁ כַּזַּיִת בְּמָקוֹם אֶחָד, חַיָּב לְבָעֵר. וְאִם לֹא, בָּטֵל בְּמִעוּטוֹ. וְכֵן לְעִנְיַן הַטֻמְאָה, אִם מַקְפִיד עָלָיו, חוֹצֵץ. וְאִם רוֹצֶה בְקִיּוּמוֹ, הֲרֵי הוּא כָעֲרֵבָה. בָּצֵק הַחֵרֵשׁ, אִם יֵשׁ כַּיּוֹצֵא בוֹ שֶׁהֶחְמִיץ, הֲרֵי זֶה אָסוּר:
<b style="color: gray;">רע"ב</b> <b>בצק שבסידקי עריבה</b>. ועשוי לחזק שבריה וסדקיה. אם יש כזית במקום אחד חייב לבער, פחות מכאן בטל במיעוט. ואם אינו עשוי לחזק אפילו פחות מכזית חייב לבער, לפי שאינו מבטלו שם ואפשר שימלך ויטלנו משם: <b>וכן לענין הטומאה</b>. אם נגע שרץ בהאי בצק בפסח שאיסורו חושבו, אם יש בו כזית חוצץ בפני הטומאה ולא הוי כעריבה ולא נחתא לה טומאה לעריבה. ובפחות מכזית, אם אינו מקפיד עליו בטל לגבי עריבה והוי כאילו נגע השרץ בעריבה עצמה והיא טמאה: <b>אם מקפיד עליו חוצץ</b>. הכי קאמר, ובשאר ימות השנה שאין איסורו חושבו, אין הדבר תלוי בשיעור אם יש בו כזית אם לאו, אלא בקפידא תליא מלתא, אם הקפיד עליו ועתיד ליטלו משם חוצץ בפני הטומאה בין יש בו כזית בין אין בו כזית ולא נחתא טומאה לעריבה, ואם לא הקפיד עליו ורוצה בקיומו אפילו יש בו כמה זיתים הרי הוא כעריבה, וכשנוגע השרץ בבצק הוי כאילו נגע בעריבה ממש: <b>בצק החרש</b>. שמכין עליו ביד ואינו משמיע קול {ח} ודומה לחרש שקוראין לו ואינו משיב. פירוש אחר, בצק החרס, שהוא קשה כחרס ואינו ניכר אם החמיץ: <b>אם יש כיוצא בו שהחמיץ</b>. אם יש עיסה אחרת שנילושה בשעה שזו נילושה וכבר החמיצה, אסור. ואם אין שם כיוצא בו, הוי שיעורה כדי שיהלך אדם מיל בהליכה בינונית. ושיעור זה כזמן שני חומשי שעה {ט}:
<b style="color: gray;">תוי"ט</b>
{ח} <b>הר''מ</b> ביאר שהבצק המשמיע קול כבר החמיץ כו' והראב''ד כתב בהפך שכ''ז שהעיסה מצה קולה צלול כשאדם מקיש עליה אבל כשהיא מחמצת אע''פ שאין בה סדקים ולא הכסיפו פניה קולה משתקע כחרש והחרשות גם הוא סימן לחמוץ והוא אם יש כיוצא בו. ולכולי עלמא משנתינו שהגביה ידו ולא נתעסק בבצק דכל זמן שעוסק בו אינו בא לידי חמוץ כדתנן במ''ד, וכ''כ הפוסקים: {ט} <b>הר''מ</b> כתב שזה משעות ההשויה. ור''ל שלא נחשב כשעות הזמניות שהזכיר במ''ב פ''א דברכות כי אלו השעות שבכאן הם השוים בשיעוריהן כ''א חלק מכ''ד מהיום ולילה בשוה. ועתוי''ט:
<h3>פרק ג - משנה ג</h3>
כֵּיצַד מַפְרִישִׁין חַלָּה בְטֻמְאָה בְּיוֹם טוֹב, רַבִּי אֱלִיעֶזֶר אוֹמֵר, לֹא תִקְרָא לָהּ שֵׁם, עַד שֶׁתֵּאָפֶה. רַבִּי יְהוּדָה בֶּן בְּתֵירָא אוֹמֵר, תַּטִיל בַּצּוֹנֵן {יב}. אָמַר רַבִּי יְהוֹשֻׁעַ, לֹא זֶה הוּא חָמֵץ שֶׁמֻּזְהָרִים עָלָיו בְּבַל יֵרָאֶה וּבְבַל יִמָּצֵא, אֶלָּא מַפְרְשַׁתָּה וּמַנִּיחַתָּה עַד הָעֶרֶב, וְאִם הֶחֱמִיצָה, הֶחֱמִיצָה:
<b style="color: gray;">רע"ב</b> <b>חלה בטומאה</b>. שנטמאת העיסה ושוב אין החלה הניטלת ממנה ראויה לאכילת כהן, כיצד מפרישין אותה ביום טוב של פסח, הרי אין יכול לאפותה בפסח מאחר שאינה ראויה לאכילה {י}, ולשהותה ולשורפה בערב אי אפשר שמא תחמיץ, ולהאכילה לכלבים אי אפשר שאין מבערין קדשים ביום טוב: <b>רבי אליעזר אומר לא יקרא לה שם חלה עד שתאפה</b>. דאכתי כל חדא וחדא חזיא ליה, דמכל חדא וחדא מפריש פורתא, ולאחר אפייתה אם רצה יפריש חלה שלימה על הכל, דקסבר רבי אליעזר הרודה מן התנור ונותן לסל, הסל מצרפן לחלה: <b>לא זהו חמץ שמוזהרים עליו</b>. דלאו דידיה הוא לאחר שקרא עליה שם, וקרא כתיב (שמות יג) לא יראה לך, שלך אי אתה רואה אבל אתה רואה של אחרים ושל גבוה, וזה אינו שלך ולא של חברך דאכתי לא מטא ליד כהן. ור' אליעזר סבר הואיל אי בעי מתשיל עלה {יא} הויא הקדש בטעות ואינו הקדש וחזיא ליה לאכילה, נמצא דשלו היא וחמץ של ישראל הוא. ורבי יהושע סבר לא אמרינן הואיל {יג}. והלכה כרבי אליעזר:
<b style="color: gray;">תוי"ט</b>
{י} <b>ולהסיקה</b> תחת תבשילו נמי א''א ואע''ג דהדלקת הנר בי''ט צורך אכילה היא ומותרת כ''ש היסק משום דגזירת הכתוב הוא דאין קדשים טמאים מתבערים ביו''ט. רש''י ועתוי''ט: {יא} <b>טעמא</b>, דלא מחסרא אלא דבורא בעלמא אבל לעיל בעו''ג שהלוה לישראל לא אמרינן הואיל ובידו לפדותו משום דהתם מחוסר ממונא. הר''נ: {יב} <b>בצונן</b>. ס''ל כר''י דלא אמרינן הואיל וס''ל נמי דטובת הנאה ממון. והלכך הוי הך חלה כדידיה שהרי יש לו בה טובת הנאה לתתה לכל כהן שירצה. הר''נ: {יג} <b>הילכך</b>. על חימוצה אינו עובר, אבל על אפייתה עובר, דאיכא חדא דלא חזיא ליה. רש''י:
<h3>פרק ג - משנה ד</h3>
רַבָּן גַּמְלִיאֵל אוֹמֵר, שָׁלשׁ נָשִׁים לָשׁוֹת כְּאחַת וְאוֹפוֹת בְּתַנּוּר אֶחָד, זוֹ אַחַר זוֹ. וַחֲכָמִים אוֹמְרִים, שָׁלשׁ נָשִׁים עוֹסְקוֹת בַּבָּצֵק, אַחַת לָשָׁה וְאַחַת עוֹרֶכֶת וְאַחַת אוֹפָה. רַבִּי עֲקִיבָא אוֹמֵר, לֹא כָל הַנָּשִׁים וְלֹא כָל הָעֵצִים וְלֹא כָל הַתַּנּוּרִים שָׁוִין. זֶה הַכְּלָל, תָּפַח, תִּלְטוֹשׁ בְּצוֹנֵן:
<b style="color: gray;">רע"ב</b> <b>שלש נשים לשות כאחת</b>. כל אחת תנור מלא, ואין כאן חימוץ, אף על פי [שהאחת] ממתנת עד שיאפו השתים: <b>וחכ''א</b>. אין להקל כל כך שיהו לשות כאחת, אלא שלש נשים עוסקות כל אחת בבצק שלה: <b>אחת לשה</b>. האחרונה לשה כשחברתה האמצעית מקטפת, והשלישית שלשה תחלה אופה, נמצאו שלשתן עוסקות בבת אחת, כל אחת בבצק שלה, אחת לשה שלה, ואחת מקטפת שלה, ואחת אופה שלה: <b>לא כל הנשים</b>. רבי עקיבא אמלתיה דרבן גמליאל קא מהדר ואמר שאין ראוי לעשות כדבריו. לפי שיש נשים עצלניות ומחמיצות אם שוהות כל כך, ויש תנור שאינו חם מהר, ויש עצים שאין נבערים מהר. אלא כדברי חכמים ראוי לעשות, לעסוק תמיד בבצק, שכל זמן שעוסקין בבצק אינו בא לידי חמוץ. וכן הלכה: <b>זה הכלל תפח</b>. הבצק שבידה שרואה שרוצה לתפוח: <b>תלטוש</b>. ידה במים צוננין ותקטפנה ותצטנן:
<b style="color: gray;">תוי"ט</b> <b>.אין</b> פירוש למשנה זו
<h3>פרק ג - משנה ה</h3>
שֵׂאוּר, יִשָּׂרֵף, וְהָאוֹכְלוֹ פָּטוּר. סִדּוּק, יִשָּׂרֵף, וְהָאוֹכְלוֹ חַיָּב כָּרֵת. אֵיזֶהוּ שֵׂאוּר, כְּקַרְנֵי חֲגָבִים. סִדּוּק, שֶׁנִּתְעָרְבוּ סְדָקָיו זֶה בָזֶה, דִּבְרֵי רַבִּי יְהוּדָה. וַחֲכָמִים אוֹמְרִים, זֶה וָזֶה הָאוֹכְלוֹ חַיָּב כָּרֵת. וְאֵיזֶהוּ שֵׂאוּר, כָּל שֶׁהִכְסִיפוּ פָנָיו כְּאָדָם שֶׁעָמְדוּ שַׂעֲרוֹתָיו:
<b style="color: gray;">רע"ב</b> <b>שיאור</b>. שלא החמיץ כל צרכו: <b>[סידוק]</b>. דרך הבצק כשמחמיץ נעשה סדקים סדקים: <b>כקרני חגבים</b>. סדק לכאן וסדק לכאן: <b>זה וזה האוכלו חייב כרת</b>. דקרני חגבים נמי הוא סדוק. ואיזהו שיאור שפטור, זה שאין בו שום סדוק אבל הכסיפו פניו כאדם שעמדו שערותיו מתוך פחד [שפניו מכסיפין]. והלכה כחכמים:
<b style="color: gray;">תוי"ט</b> .אין פירוש למשנה זו
<h3>פרק ג - משנה ו</h3>
אַרְבָּעָה עָשָׂר שֶׁחָל לִהְיוֹת בַּשַּׁבָּת, מְבַעֲרִים אֶת הַכֹּל מִלִּפְנֵי הַשַּׁבָּת, דִּבְרֵי רַבִּי מֵאִיר. וַחֲכָמִים אוֹמְרִים, בִּזְמַנָּן. רַבִּי אֶלְעָזָר בַּר צָדוֹק אוֹמֵר, תְּרוּמָה מִלִּפְנֵי הַשַּׁבָּת וְחֻלִּין בִּזְמַנָּן:
<b style="color: gray;">רע"ב</b> <b>מבערים את הכל</b>. בין חולין בין תרומה. חוץ מכדי אכילתו לשבת: <b>תרומה מלפני השבת</b>. שאין יכול להאכילה לא לזרים ולא לבהמה ולהשהותה אי אפשר. אבל חולין אין צריך לבער אלא בזמנו שיכול למצוא להם אוכלים הרבה. והלכה כר''א ברבי צדוק:
<b style="color: gray;">תוי"ט</b> .אין פירוש למשנה זו
<h3>פרק ג - משנה ז</h3>
הַהוֹלֵךְ לִשְׁחוֹט אֶת פִּסְחוֹ, וְלָמוּל אֶת בְּנוֹ, וְלֶאֱכוֹל סְעוּדַת אֵרוּסִין בְּבֵית חָמִיו וְנִזְכַּר שֶׁיֶּשׁ לוֹ חָמֵץ בְּתוֹךְ בֵּיתוֹ, אִם יָכוֹל לַחֲזוֹר וּלְבַעֵר וְלַחֲזוֹר לְמִצְוָתוֹ, יַחֲזוֹר וִיבַעֵר. וְאִם לָאו, מְבַטְלוֹ בְלִבּוֹ. לְהַצִּיל מִן הַנָּכְרִים, וּמִן הַנָּהָר, וּמִן הַלִּסְטִים, וּמִן הַדְּלֵקָה, וּמִן הַמַּפֹּלֶת, יְבַטֵל בְּלִבּוֹ. וְלִשְׁבּוֹת שְׁבִיתַת הָרְשׁוּת, יַחֲזוֹר מִיָּד:
<b style="color: gray;">רע"ב</b> <b>ההולך</b>. בי''ד קאי: <b>אם יכול</b>. שיש שהות ביום: <b>להציל מן הגייס</b>. את ישראל הנרדפים: <b>יבטל בלבו</b>. ולא יחזור ואפילו יש שהות, דמדאורייתא בביטול בעלמא סגי: <b>לשבות שביתת הרשות</b>. שהיה הולך להחשיך על התחום ולקנות שביתה להלך משם והלאה אלפים אמה לדבר הרשות {יד}, יחזור מיד. אבל לקנות שביתת מצוה כגון שצריך לילך למחר לבית האבל או לבית המשתה, היינו כהולך לשחוט את פסחו:
<b style="color: gray;">תוי"ט</b>
{יד} והקשו בתוספ' מהא דאמר בפ''ח דעירובין דאין מערבין אלא לדבר מצוה ונראה לר'נ דה''פ לשבות שביתת הרשות שהולך לשמוח בפסח בבית אוהבו או קרובו. (וקרי ליה רשות גבי אינך):
<h3>פרק ג - משנה ח</h3>
וְכֵן מִי שֶׁיָּצָא מִירוּשָׁלַיִם וְנִזְכַּר שֶׁיֵּשׁ בְּיָדוֹ בְּשַׂר קֹדֶשׁ, אִם עָבַר צוֹפִים, שׂוֹרְפוֹ בִמְקוֹמוֹ. וְאִם לָאו, חוֹזֵר וְשׂוֹרְפוֹ לִפְנֵי הַבִּירָה מֵעֲצֵי הַמַּעֲרָכָה. וְעַד כַּמָּה הֵן חוֹזְרִין, רַבִּי מֵאִיר אוֹמֵר, זֶה וָזֶה בְּכַבֵּיצָה. רַבִּי יְהוּדָה אוֹמֵר, זֶה וָזֶה בְכַזַּיִת. וַחֲכָמִים אוֹמְרִים, בְּשַׂר קֹדֶשׁ בְּכַזַּיִת, וְחָמֵץ בְּכַבֵּיצָה:
<b style="color: gray;">רע"ב</b> <b>שיש בידו בשר קודש</b>. שנפסל ביוצא. שחומת ירושלים היא מחיצה לקדשים [קלים]: <b>אם עבר צופים</b>. שם מקום שמשם רואים בית המקדש {טו}: <b>שורפו במקומו</b>. ולא הטריחוהו לחזור: <b>ואם לאו חוזר ושורפו</b>. דכתיב (ויקרא ו') בקודש לא תאכל באש תשרף {טז}, במקום אכילתו שריפתו: <b>זה וזה</b>. חמץ דאמרינן לעיל ונזכר שיש לו חמץ בתוך ביתו וכו', ובשר קודש שעמו: <b>כביצה</b>. אבל בפחות, חמץ מבטלו בלבו, ובשר קודש שורפו במקומו. וסבר ר' מאיר חזרתו כטומאתו, מה טומאת אוכלין בכביצה שאין אוכל מטמא בפחות מכביצה, כך אינו חוזר על פחות מכביצה: <b>רבי יהודה אומר זה וזה בכזית</b>. סבר חזרתו כאיסורו, מה איסורו בכזית שעל כזית חמץ או בשר קודש חייב, כך על כזית חוזר: <b>בשר קודש</b>. משום חומרא דקדשים חוזר אף על כזית, חמץ דחולין אינו חוזר אלא על כביצה. והלכה כחכמים:
<b style="color: gray;">תוי"ט</b>
{טו} <b>וכל</b> צדדי ירושלים במקום שרואין אותה היה נקרא צופים. ועתוי''ט: {טז} <b>רש''י</b>. וע''ש. וקשה אי מדאורייתא כי עבר צופים מאי הוי, ויש לומר דקרא לבשר קדשי קדשים ואימורי הקלים, אבל שאר קדשים שנאכלים לזרים חכמים גזרו אטו הנך. תוספת:
<h2>פרק ד</h2>
<h3>פרק ד - משנה א</h3>
מְקוֹם שֶׁנָּהֲגוּ לַעֲשׂוֹת מְלָאכָה בְּעַרְבֵי פְסָחִים עַד חֲצוֹת {א}, עוֹשִׂין. מְקוֹם שֶׁנָּהֲגוּ שֶׁלֹּא לַעֲשׂוֹת, אֵין עוֹשִׂין. הַהוֹלֵךְ מִמְּקוֹם שֶׁעוֹשִׂין לִמְקוֹם שֶׁאֵין עוֹשִׂין, אוֹ מִמְּקוֹם שֶׁאֵין עוֹשִׂין לִמְקוֹם שֶׁעוֹשִׂין, נוֹתְנִין עָלָיו חֻמְרֵי מָקוֹם שֶׁיָּצָא מִשָּׁם וְחֻמְרֵי מָקוֹם שֶׁהָלַךְ לְשָׁם. וְאַל יְשַׁנֶּה אָדָם, מִפְּנֵי הַמַּחֲלֹקֶת:
<b style="color: gray;">רע"ב</b> <b>מקום שנהגו עד חצות</b>. עד חצי היום: <b>שלא לעשות</b>. כדי שלא יהא טרוד במלאכה וישכח ביעור חמץ {ב} ושחיטת פסח ותיקון מצה של מצוה {ג}: <b>ואל ישנה אדם</b>. הכי קאמר, ההולך ממקום שאין עושין למקום שעושין נותנין עליו חומרי מקום שיצא משם ולא יעשה, דהא דקיי''ל אל ישנה אדם ממנהג העיר אינו אלא מפני המחלוקת וכאן אין מחלוקת, דמאי קא אמרת הרואה אותו בטל אומר זה שבטל חושב שהמלאכה אסורה וחולק על כולנו, לא אמר הכי, אלא אמר אין לו מלאכה שהרי כמה בטלנים איכא בשוקא כל ימות השנה. והא דתנן נותנים עליו חומרי מקום שיצא משם, אינו אלא בזמן שדעתו לחזור למקומו, אבל אין דעתו לחזור למקומו נוהג כמנהג אנשי מקום שהלך לשם, בין לקולא בין לחומרא:
<b style="color: gray;">תוי"ט</b>
{א} <b>עד</b> חצות. אבל מחצות ולמעלה איכא איסורא: {ב} <b>נראה</b> דאף בזה''ז קאמרינן. והה''מ כתב הטעם מהירושלמי דמחצות מתחיל שחיטת הפסח ואינו בדין שתהא עסוק במלאכה וקרבנך קרב ותמיד שאני דרחמנא אמר ואספת דגנך והאידנא אע''ג דבטל הטעם לא בטלה הגזירה ולכך שאני מערב חג הסוכות דטריד גם כן בסוכתו. ול''נ דשאני צרכי מצה מעשיית סוכה דרגילין להקדים כו' ממוצאי יוה''כ אבל מצה נהוג כולי עלמא שלא לאפותה קודם ו' שעות כזמן שחיטה: {ג} <b>דמצוה</b> לטרוח מבע''י כדי להסב מהר כדאמר בפרק ערבי פסחים חוטפין מצה בלילי פסחים בשביל תינוקות שלא ישנו. רש''י:
<h3>פרק ד - משנה ב</h3>
כַּיּוֹצֵא בוֹ, הַמּוֹלִיךְ פֵּרוֹת שְׁבִיעִית מִמְּקוֹם שֶׁכָּלוּ לִמְקוֹם שֶׁלֹּא כָלוּ {ד}, אוֹ מִמְּקוֹם שֶׁלֹּא כָלוּ לִמְקוֹם שֶׁכָּלוּ, חַיָּב לְבָעֵר. רַבִּי יְהוּדָה אוֹמֵר, אוֹמְרִים לוֹ, צֵא וְהָבֵא לָךְ אַף אָתָּה:
<b style="color: gray;">רע"ב</b> <b>המוליך פירות שביעית ממקום שכלו</b>. לחיה מן השדה וחייבין עליו בני מקומו לבערן מן הבית. והוליכן זה למקום שלא כלו, ובני אותו מקום עדיין אוכלין הן מן המכונסים לבית, חייב לבער משום חומרי המקום שיצא משם: <b>רבי יהודה אומר אומרים לו צא והבא לך אף אתה</b>. פלוגתא דרבי יהודה ות''ק בכובש שלשה מיני ירק בחומץ או בציר להתקיים ושנים מהם כלו לחיה מן השדה והשלישי לא כלה, ת''ק סבר אוכל מאותן שכלו על סמך אותו שלא כלה הואיל והן בחבית אחת. והכי משתמע למלתיה, ממקום שלא כלו למקום שכלו לגמרי חייבין לבער. אבל לא כלו כולן אלא מקצתן אוכל אף ממין הכלה כל זמן שלא כלו כולן, דאוכלין על סמך האחרון. ורבי יהודה אומר אומרים לו צא והבא לך אף אתה מאותו המין שכלה כמו שהביא זה האיש ולא תמצא {ה}, הילכך אינו אוכל אלא מהמין שלא כלה, דאין אוכלין מהמינין שכלו על סמך המין שלא כלה, וחייב לבער המינין שכלו. והלכה כרבי יהודה דקאי בשיטתיה דרבן גמליאל שהלכה כמותו במסכת שביעית פרק הפיגם:
<b style="color: gray;">תוי"ט</b>
{ד} <b>חייב</b>. תימא לר''י והלא אסור לשנות מפני המחלוקת ועד כאן כו'. ומיהו אי מדאורייתא חייב לבער, מפני מחלוקת לא יעבור על ד''ת. ועוד אור''י דלא שייך מחלוקת בפירות דאמרינן ממקום שכלו באו. תוספ': {ה} <b>כלומר</b> דהא דשרי ת''ק משום שהמין הכלה בלוע מטעם מין שלא כלה כדמפ' בשביעית. וקא''ל ר''י דאין להתיר משום כך שהרי אם יאמרו לאדם אחר שיביא גם הוא מזה המין שהביא זה האיש לא יוכל למצוא כו' ומין זה הבלוע ממין שאינו כלה כמו שהביא זה האיש ג''כ לא ימצא דמלתא דלא שכיחא הוא שימצא כבוש כיוצא בזה והואיל וא''א למצוא אין להתיר שלא לבער. ועתוי''ט:
<h3>פרק ד - משנה ג</h3>
מְקוֹם שֶׁנָּהֲגוּ לִמְכּוֹר בְּהֵמָה דַקָּה לַגּוֹיִם, מוֹכְרִין. מְקוֹם שֶׁנָּהֲגוּ שֶׁלֹּא לִמְכּוֹר, אֵין מוֹכְרִין. וּבְכָל מָקוֹם אֵין מוֹכְרִין לָהֶם בְּהֵמָה גַסָּה, עֲגָלִים וּסְיָחִים שְׁלֵמִים וּשְׁבוּרִין. רַבִּי יְהוּדָה מַתִּיר בַּשְּׁבוּרָה. בֶּן בְּתֵירָה מַתִּיר בַּסּוּס:
<b style="color: gray;">רע"ב</b> <b>מקום שנהגו שלא למכור</b>. דהחמירו על עצמן דלמא אתי למכור גסה: <b>ובכל מקום אין מוכרין להם בהמה גסה</b>. דגזור רבנן שמא ישאיל או ישכיר {ו} בהמתו לעובד כוכבים, ואדם מצווה על שביתת בהמתו. אי נמי, פעמים שמוכרה לו ערב שבת עם חשיכה וצועק לה הישראל כדי שתלך לפני הקונה והיא מכרת קולו והולכת מחמתו, ונמצא מחמר אחר בהמתו {ז} בשבת: <b>עגלים וטייחין</b>. קטנים אף על גב דלאו בני מלאכה נינהו מחלפי במכירת גדולים. ושבורים מחלפי במכירת שלמים: <b>רבי יהודה מתיר בשבורה</b>. דאינה בת מלאכה לעולם {ח}. אבל בעגלים וסייחים מודה, כיון דלכי גדלי הוו בני מלאכה. ואין הלכה כר' יהודה: <b>בן בתירא מתיר בסוס</b>. הואיל ולרכיבה עומד והחי נושא את עצמו {ט}. ואין הלכה כבן בתירא. ועל ידי סרסור שרי למכור בהמה לעובד כוכבים בזמן שאין הבעלים מצויין שם בעת המכירה, דליכא למיחש שמא ישאילנה וישכירנה שהרי אינה שלו. ושמא תלך מחמת קולו ונמצא מחמר להא נמי ליכא למיחש, שאינה מכרת את קולו:
<b style="color: gray;">תוי"ט</b>
{ו} <b>ויעשה</b> הנכרי מלאכה בשבת. לשון הר''ב פ''ק דע''ג מ''ו וע''ש עוד מ''ש: {ז} <b>ר''ל</b> דבהמתו ל''ד דמחמר אסור אפילו באינה שלו והכא ר''ל שמחמר אחר המכירה כדי שלא ירצה הנכרי לחזור בו ולהכי אף שמחמר אינו חייב אלא בטעונה מיהת כ''ש לא נקט משום שביתת בהמתו, וכן משמע בר''מ. ועתוי''ט: {ח} <b>והלכך</b> מסתמא לשחיטה זבנה ולא משהי לה ישראל ביד נכרי דתיפוק חורבא מיניה לזבוני שלימה. רש''י: {ט} <b>רש''י</b>. ובפ''ק דע''ג פי' הר''ב דברכיבה לא פליגי דשרי, כי פליגי במיוחד לעופות, דב''ב סבר דכל בע''ח נושא א''ע ורבנן סברי דוקא אדם:
<h3>פרק ד - משנה ד</h3>
מְקוֹם שֶׁנָּהֲגוּ לֶאֱכוֹל צָלִי בְּלֵילֵי פְסָחִים, אוֹכְלִין. מְקוֹם שֶׁנָּהֲגוּ שֶׁלֹּא לֶאֱכוֹל, אֵין אוֹכְלִין. מְקוֹם שֶׁנָּהֲגוּ לְהַדְלִיק אֶת הַנֵּר בְּלֵילֵי יוֹם הַכִּפּוּרִים, מַדְלִיקִין. מְקוֹם שֶׁנָּהֲגוּ שֶׁלֹּא לְהַדְלִיק, אֵין מַדְלִיקִין. וּמַדְלִיקִין בְּבָתֵּי כְנֵסִיּוֹת וּבְבָתֵּי מִדְרָשׁוֹת, וּבִמְבוֹאוֹת הָאֲפֵלִים, וְעַל גַּבֵּי הַחוֹלִים:
<b style="color: gray;">רע"ב</b> <b>מקום שנהגו שלא לאכול</b>. שנראה כאוכל פסחים בחוצה לארץ {י}: <b>שנהגו להדליק את הנר ביום הכפורים</b>. מפני שיום הכפורים אסור בתשמיש המטה, וכל זמן שהנר דולק לא ישמש שאסור לאדם לשמש מטתו לאור הנר: <b>שנהגו שלא להדליק</b>. שמא יראה אשתו ותשא חן בעיניו וישמש: <b>ומדליקין בבתי כנסיות</b>. ובכל מקום שאין איש ואשתו מתייחדים שם:
<b style="color: gray;">תוי"ט</b>
{י} <b>לשון</b> רש''י כאוכל פסח בחוץ. דהא אכילת פסחים בכל העיר ולא בכל הארץ:
<h3>פרק ד - משנה ה</h3>
מְקוֹם שֶׁנָּהֲגוּ לַעֲשׂוֹת מְלָאכָה בְּתִשְׁעָה בְאָב, עוֹשִׂין. מְקוֹם שֶׁנָּהֲגוּ שֶׁלֹּא לַעֲשׂוֹת מְלָאכָה, אֵין עוֹשִׂין. וּבְכָל מָקוֹם תַּלְמִידֵי חֲכָמִים בְּטֵלִים. רַבָּן שִׁמְעוֹן בֶּן גַּמְלִיאֵל אוֹמֵר, לְעוֹלָם יַעֲשֶׂה אָדָם עַצְמוֹ תַּלְמִיד חָכָם. וַחֲכָמִים אוֹמְרִים, בִּיהוּדָה הָיוּ עוֹשִׂין מְלָאכָה בְעַרְבֵי פְסָחִים עַד חֲצוֹת, וּבַגָּלִיל לֹא הָיוּ עוֹשִׂין כָּל עִקָּר. הַלַּיְלָה, בֵּית שַׁמַּאי אוֹסְרִין, וּבֵית הִלֵּל מַתִּירִין עַד הָנֵץ הַחַמָּה:
<b style="color: gray;">רע"ב</b> <b>תלמידי חכמים בטלים</b>. ממלאכתן כל אותו היום, כדי שלא יסיחו דעתם מאבילות: <b>לעולם יעשה אדם עצמו כתלמיד חכם</b>. ולא מחזי כיוהרא שהרואה אותו בטל אומר אין לו מלאכה לעשות ולא מפני שנוהג בו איסור {יא}: <b>וחכמים אומרים ביהודה וכו'</b>. חכמים סבירא להו דעשיית מלאכה בערבי פסחים לאו במנהגא תליא מלתא, אלא ביהודה היו מתירים ובגליל אוסרים איסור גמור, ולא מכח מנהג: <b>הלילה</b>. ליל ארבעה עשר, לאנשי גליל שאוסרים לעשות מלאכה בערבי פסחים: <b>בית שמאי אוסרים</b>. להם ככל שאר ימים טובים שאסורים בעשיית מלאכה שהלילה הולך אחר היום: <b>ובית הלל מתירים</b>. מידי דהוה אתענית שהיום אסור באכילה והלילה מותר {יב}:
<b style="color: gray;">תוי"ט</b>
{יא} <b>והא</b> דבספ''ב דברכות לענין חתן איפכא שמעינן ליה. מתרץ בגמרא דרבנן סברי הכא כיון דכ''ע עבדי מלאכה ואיהו לא עביד מחזי כיוהרא, אבל התם כיון דכ''ע קרו ואיהו נמי קרי, לא. ורשב''ג סבר התם דבעינן כוונה ואנן סהדי דלא מצי כווני דעתיה מחזי כיוהרא אבל הכא לא, דאמרי מלאכה הוא דלית ליה, פוק חזי כמה בטלני איכא בשוקא. ואיכא שנויא אחרינא דמוחלפת השיטה: {יב} <b>ולכאורה</b> סברא דב''ש עדיפא, ונ''ל דהטעם דהאיסור הוא משום שחיטת הפסח וקאמרי ב''ה דכיון דמשום שחיטת הפסח הוא כו' הרי הקרבן והתענית שוין הן דלכפרה באים כו'. ולפיכך ילפי מתענית:
<h3>פרק ד - משנה ו</h3>
רַבִּי מֵאִיר אוֹמֵר, כָּל מְלָאכָה שֶׁהִתְחִיל בָּהּ קֹדֶם לְאַרְבָּעָה עָשָׂר, גּוֹמְרָהּ בְּאַרְבָּעָה עָשָׂר {יג}. אֲבָל לֹא יַתְחִיל בָּהּ בַּתְּחִלָּה בְאַרְבָּעָה עָשָׂר, אַף עַל פִּי שֶׁיָּכוֹל לְגָמְרָהּ. וַחֲכָמִים אוֹמְרִים, שָׁלשׁ אֻמָּנִיּוֹת עוֹשִׂין מְלָאכָה בְעַרְבֵי פְסָחִים עַד חֲצוֹת, וְאֵלּוּ הֵן, הַחַיָּטִים וְהַסַּפָּרִים וְהַכּוֹבְסִין. רַבִּי יוֹסֵי בַּר יְהוּדָה אוֹמֵר, אַף הָרַצְעָנִים:
<b style="color: gray;">רע"ב</b> <b>כל מלאכה</b>. שהיא לצורך המועד והתחיל בה קודם ארבעה עשר גומרה בארבעה עשר, ואפילו במקום שנהגו שלא לעשות מלאכה. אבל מלאכה שאינה לצורך המועד, במקום שנהגו לעשות מלאכה עושין, ומקום שנהגו שלא לעשות, אפילו התחיל בה קודם ארבעה עשר אינה גומרה: <b>חייטים</b>. שרי בארבעה עשר בכל מקום, שכן מצינו בהן בחולו של מועד קולא יותר משאר אומניות שהדיוט שאינו אומן בכך תופר כדרכו, הלכך בארבעה עשר דקיל מחול המועד אפילו אומן נמי שרי: <b>והספרים והכובסין</b>. שכן הבא ממדינת הים והיוצא מבית האסורים מספרים ומכבסים בחול המועד, וכיון דאשכחן בהן צד היתר בחול המועד, בארבעה עשד דקיל שרי לכולי עלמא: <b>אף הרצענים</b>. שכן עולי רגלים מתקנין מנעליהן בחול המועד. וחכמים סברי אין למדין תחלת מלאכת רצענים שעושין מנעלים חדשים תחלה, מסוף מלאכה תיקון מנעלים של עולי רגלים. והלכה כחכמים:
<b style="color: gray;">תוי"ט</b>
{יג} <b>בי''ד</b>. דהיינו עד חצות דוקא דאין לך לצורך המועד יותר מלספר ומלכבס ולכך התירו חכמים ואפילו להתחיל ואפ''ה לא התירו אלא עד חצות. הרא''ש:
<h3>פרק ד - משנה ז</h3>
מוֹשִׁיבִין שׁוֹבָכִין לַתַּרְנְגוֹלִים בְּאַרְבָּעָה עָשָׂר {יד}. וְתַרְנְגוֹלֶת שֶׁבָּרְחָה, מַחֲזִירִין אוֹתָהּ לִמְקוֹמָהּ. וְאִם מֵתָה, מוֹשִׁיבִין אַחֶרֶת תַּחְתֶּיהָ. גּוֹרְפִין מִתַּחַת רַגְלֵי בְהֵמָה בְאַרְבָּעָה עָשָׂר, וּבַמּוֹעֵד מְסַלְּקִין לַצְּדָדִין. מוֹלִיכִין וּמְבִיאִין כֵּלִים מִבֵּית הָאֻמָּן, אַף עַל פִּי שֶׁאֵינָם לְצֹרֶךְ הַמּוֹעֵד:
<b style="color: gray;">רע"ב</b> <b>מושיבין שובכין</b>. שובכי יונים שיהיו יושבים לגדל אפרוחים, מושיבין אותם לכתחלה בי''ד: <b>ותרנגולת שברחה</b>. בחולו של מועד. דאילו בי''ד השתא אותובי שובכין לכתחלה אמרת דשרי אהדורי מיבעיא. אלא התרנגולת שברחה בחולו של מועד קאמר דמחזירין. והוא שישבה על הבצים ג' ימים קודם שברחה דשוב אין הביצים ראויים לאכילה ודבר האבד הוא, הלכך אם מתה מושיב אחרת תחתיה משום הפסד דביצים {טו}: <b>גורפין</b>. משליכין לחוץ: <b>ובמועד</b>. שחמור יותר, אין משליכין לחוץ אלא מסלקין לצדדין: <b>מוליכין ומביאין כלים מבית האומן</b>. בארבעה עשר. ואע''פ שאינו לצורך המועד:
<b style="color: gray;">תוי"ט</b>
{יד} <b>בי''ד</b>. וסיפא דמוליכין כלים כו' מסקי המגיד והב''י דהיינו כל היום דלאו מלאכה היא ולא אסרו במועד אלא שמא יאמרו במועד תקנן ומהר''מ נשמע דהני נמי לאו מלאכות הן אלא טרחא ומהטור נשמע דס''ל דאינך לא משתרי אלא עד חצות: {טו} <b>פתח</b> בחזרה ומסיים מתה והכי הול''ל אפילו אם מתה מושיב כו' דמשום רבותא תני לה. דאע''ג דאיכא טרחא יתירה להושיבה שאינה יושבת על ביצים שהוחמו מאחרת אלא בקושי. ועתוי''ט:
<h3>פרק ד - משנה ח</h3>
שִׁשָּׁה דְבָרִים עָשׂוּ אַנְשֵׁי יְרִיחוֹ, עַל שְׁלשָׁה מִחוּ בְיָדָם, וְעַל שְלשָׁה לֹא מִחוּ בְיָדָם. וְאֵלּוּ הֵן שֶׁלֹּא מִחוּ בְיָדָם, מַרְכִּיבִין דְּקָלִים כָּל הַיּוֹם, וְכוֹרְכִין אֶת שְׁמַע, וְקוֹצְרִין {יז} וְגוֹדְשִׁין לִפְנֵי הָעֹמֶר {יח}, וְלֹא מִחוּ בְיָדָם. וְאֵלּוּ שֶׁמִּחוּ בְיָדָם, מַתִּירִין גַּמְזִיּוֹת שֶׁל הֶקְדֵּשׁ, וְאוֹכְלִין מִתַּחַת הַנְּשָׁרִים בַּשַּׁבָּת, וְנוֹתְנִין פֵּאָה לַיָּרָק, וּמִחוּ בְיָדָם חֲכָמִים:
<b style="color: gray;">רע"ב</b> <b>עשו אנשי יריחו</b>. היו נוהגין לעשות אנשי יריחו: <b>מרכיבין דקלים</b>. ענף רך של דקל זכר מרכיבו בדקל נקבה שהזכר עושה פירות והנקבה אינה עושה פירות: <b>כל היום</b>. כלומר בארבעה עשר: <b>וכורכין את שמע</b>. שלא היו אומרים ברוך שם כבוד מלכותו לעולם ועד בקריאת שמע. פרוש אחר שלא היו מפסיקין בין אחד לואהבת, שצריך להאריך באחד ולהפסיק בין מלכות שמים לדברים אחרים {טז}: <b>וקוצרין וגודשין</b>. עושין גדיש מן החדש לפני העומר, ולא חיישינן דלמא אתי למיכל מיניה: <b>ולא מיחו בידם</b>. כל הששה דברים שעשו, כולם שלא ברצון חכמים היו עושין, אלא שעל אלו הג' לא מיחו ועל ג' האחרונים מיחו: <b>מתירין לאכול גמזיות של הקדש</b>. גידולים שגדלו באילן של הקדש, דקסברי אין אסור אלא הפרי עצמו שהוקדש. ואית ספרים דגרסי מתזיר, כלומר חותכים וכורתים ענפי אילנות של הקדש שצמחו אחר שהקדישו האילן, ליהנות מהן: <b>ואוכלין</b>. בשבת ויום טוב פירות שנמצאו תחת האילן ולא נודע אם נשרו מאמש והם מותרים או נשרו היום ואסורים: <b>ונותנים פאה לירק</b>. ואנן קיימא לן דכל דבר שאין אדם מכניסו לקיום אינו חייב בפאה, וירק דבר שאין מכניסו לקיום הוא {יט}: <b>ומיחו בידם חכמים</b>. משום דקא מפקעי לה מן המעשר, והעניים אוכלים אותה בטבלם, כסבורין שהוא פאה ופאה פטורה מן המעשר משום דהפקר היא:
<b style="color: gray;">תוי"ט</b>
{טז} <b>הנך</b> ב' פירושים תנאי נינהו ולפירוש הב' ג''כ לא היו אומרים ברוך כו'. וברוקח משמע שגירסת הירושלמי אלא שלא היו מפסיקין בין אחד לברוך: {יז} <b>וקוצרין</b> כו'. בגמרא פריך עלה כו' ותו על ג' תנן והני ד' היו אלא סמי מכאן קצירה: {יח} <b>לפני</b> העומר. להך תניא דתני בירושלמי ריש חלה מלפני הפסח. ה''נ הר'ל למיתני הכא לפני הפסח: {יט} <b>ואמרינן</b> בגמרא דאינהו נמי ס''ל להך כללא. כדתנן במ''ד פ''ק דפאה. והכא בעלי הלפת שמכניסין אותן לקיום ע''י האמהות עסקינן מר סבר מכניס לקיום ע''י ד''א שמיה קיום ומר סבר לא שמיה קיום:
<h3>פרק ד - משנה ט</h3>
שִׁשָּׁה דְבָרִים עָשָׂה חִזְקִיָּה הַמֶּלֶךְ, עַל שְׁלשָׁה הוֹדוּ לוֹ, וְעַל שְׁלשָׁה לֹא הוֹדוּ לוֹ. גֵּרַר עַצְמוֹת אָבִיו {כ} עַל מִטָה שֶׁל חֲבָלִים, וְהוֹדוּ לוֹ. כּתַּת נְחַשׁ הַנְּחֹשֶׁת, וְהוֹדוּ לוֹ: גָּנַז סֵפֶר רְפוּאוֹת, וְהוֹדוּ לוֹ. עַל שְׁלשָׁה לֹא הוֹדוּ לוֹ, קִצַּץ דְּלָתוֹת שֶׁל הֵיכָל וְשִׁגְּרָן לְמֶלֶךְ אַשּׁוּר, וְלֹא הוֹדוּ לוֹ {כג}. סָתַם מֵי גִיחוֹן {כד} הָעֶלְיוֹן, וְלֹא הוֹדוּ לוֹ. עִבַּר נִיסָן בְּנִיסָן, וְלֹא הוֹדוּ לוֹ:
<b style="color: gray;">רע"ב</b> <b>גירר עצמות אביו</b>. משום כפרה. ולא קברו לפי כבודו על מטה נאה, כדי שיתגנה על רשעו ויווסרו הרשעים: <b>כתת נחש הנחשת</b>. כדכתיב בדברי הימים, לפי שהיו טועין אחריו: <b>וגנז ספר רפואות</b>. לפי שלא היה לבם נכנע על חליים אלא מתרפאים מיד {כא}. והרמב''ם פירש, ספר רפואות, ספר מודיע מעניני צורות הכוכבים והטלסמאות, שצורה פלונית העשויה בזמן ועת ידוע מרפאת מחולי פלוני {כב}, וזה היה קרוב להטעות הבריות אחר עבודת כוכבים ולכך גנזו: <b>עיבר ניסן בניסן</b>. לאחר שנכנס ניסן נמלך ועשה אדר שני. והכתוב אומר (שמות יב) החדש הזה לכם, זה ניסן, ואין אחר ניסן. ולא עיבר חזקיה לאחר שנכנס ניסן ממש, אלא יום שלשים של אדר עיבר את השנה, ואנן קיי''ל אין מעברין את השנה בשלשים של אדר הואיל וראוי לקבעו ניסן:
<b style="color: gray;">תוי"ט</b>
{כ} <b>גירר</b> כו'. דכתיב וישכב אחז ויקבר בעיר ירושלים כי לא הביאו לקברי מלכי ישראל ומדתנן גירר עצמות והו''ל למיתני כשמת אביו גררו ש''מ שהיה זה אחרי עיכול הבשר כי כן היה מנהגם לקבור מתחלה ואחר זמן כשנתעכל הבשר מלקטין העצמות וקוברין אבל לפי הטעם לא יתכן לומר דבלקוט בלבד גררו ומתחלה בקברו הוציאו בכבוד. אלא נ''ל שלא היה כאן כי אם קבורה אחת אלא שהיו מחניטין אותן וע''י החניטה יותכו העור והבשר עד שישארו העצמות בלבד. תוי''ט. וע''ע: {כא} <b>והקשה</b> הר''מ דא''כ כשירעב האדם וילך אל הלחם ויאכל ממנו בלי ספק שיבריא מאותו חולי הרעב. א''כ כבר נואש לא ישען באלהיו נאמר להם הוי שוטים כאשר נודה לשם בעת האכילה שהמציא לי מה שישביע אותי ויסיר רעבתנותי ואחיה ואתקיים כן אודה לו שהמציא לי רפואה ירפא חוליי כשאתרפא ממנו ומפני כן פירש כמ''ש הר''ב בשמו: {כב} <b>ולא</b> עשאם המחבר כדי לעשות מעשה אלא על דרך החכמה בטבע המציאות וכדרך שאמרו רז''ל לא תלמד לעשות אבל אתה למד להבין ולהורות. הרמב''ן: {כג} <b>ולא</b> הודו לו. שהיה לו לבטוח בהקב''ה: {כד} <b>וגיחון</b> לאו היינו גיחון דבפרשת בראשית. אלא מעיין בירושלים שנקרא כן. רש''י:
<h2>פרק ה</h2>
<h3>פרק ה - משנה א</h3>
תָּמִיד נִשְׁחָט בִּשְׁמוֹנֶה וּמֶחֱצָה וְקָרֵב בְּתֵשַׁע וּמֶחֱצָה. בְּעַרְבֵי פְסָחִים נִשְׁחָט בְּשֶׁבַע וּמֶחֱצָה וְקָרֵב בִּשְׁמוֹנֶה וּמֶחֱצָה, בֵּין בַּחֹל בֵּין בַּשַּׁבָּת. חָל עֶרֶב פֶּסַח לִהְיוֹת בְּעֶרֶב שַׁבָּת, נִשְׁחָט בְּשֵׁשׁ וּמֶחֱצָה וְקָרֵב בְּשֶׁבַע וּמֶחֱצָה, וְהַפֶּסַח אַחֲרָיו:
<b style="color: gray;">רע"ב</b> <b>תמיד נשחט</b>. תמיד של בין הערבים נשחט כל שאר ימות השנה בשמנה ומחצה. דזמן שחיטת התמיד מכי ינטו צללי ערב שהוא משש שעות ומחצה ולמעלה שחמה נוטה למערב, שחצי שש וחצי שבע היא עומדת באמצע הרקיע, ואין צל נוטה אלא צל כל אדם תחתיו {א}. ומאחרין שחיטתו שתי שעות אחר זמנו מפני נדרים ונדבות שא''א להקריבם אחר תמיד של בין הערבים כדכתיב (ויקרא ו) והקטיר עליה חלבי השלמים, על עולת הבוקר השלם כל הקרבנות כולן {ב}, שלא יהא דבר מאוחר לתמיד של בין הערבים. ואפילו בשבת שאין קרבים נדרים ונדבות, מאחרים זמן שחיטת תמיד של בין הערבים משום סרך נדרים ונדבות דחול. ובערב פסח שהפסח קרב אחר תמיד של בין הערבים, מקדמינן ליה שעה אחת ועבדינן ליה בשבע ומחצה: <b>חל להיות בע''ש</b>. דאיכא נמי צליית הפסח דלא דחיא שבת וצריך לצלותו מבעוד יום {ג}, מקדמינן ליה ומותבינן ליה אדיניה שיהיה נשחט בו' ומחצה: <b>וקרב בשבע ומחצה</b>. גמר הקרבתו בשבע ומחצה, ששוהין שעה אחת בעשייתו:
<b style="color: gray;">תוי"ט</b>
{א} <b>ר''ל</b> ואין לו נטיה לא למזרח ולא למערב. אבל שיהיה תחתיו ממש זה דבר שהחוש מכחישו בכל אלו הארצות ואף בא''י. ועתוי''ט: {ב} <b>ולא</b> תשלימן על תמיד הערב דלאחר תמיד הערב לא תקריב קרבן. רש''י: {ג} <b>ר''ל</b> קודם הלילה דהתנן בספ''ק דשבת משלשלין את הפסח בתנור עם חשיכה ולשון הר''מ לפי שא''א לצלותו בליל שבת:
<h3>פרק ה - משנה ב</h3>
הַפֶּסַח שֶׁשְּׁחָטוֹ שֶׁלֹּא לִשְׁמוֹ, וְקִבֵּל וְהִלֵּךְ וְזָרַק שֶׁלֹּא לִשְׁמוֹ, אוֹ לִשְׁמוֹ וְשֶׁלֹּא לִשְׁמוֹ, אוֹ שֶׁלֹּא לִשְׁמוֹ וְלִשְׁמוֹ, פָּסוּל. כֵּיצַד לִשְׁמוֹ וְשֶׁלֹּא לִשְׁמוֹ, לְשֵׁם פֶּסַח וּלְשֵׁם שְׁלָמִים. שֶׁלֹּא לִשְׁמוֹ וְלִשְׁמוֹ, לְשֵׁם שְׁלָמִים וּלְשֵׁם פֶּסַח:
<b style="color: gray;">רע"ב</b> <b>ששחטו שלא לשמו</b>. כגון ששחטו לשם שלמים. או קבל הדם במזרק. או הוליך הדם למזבח. או זרק הדם על גבי המזבח. שלא לשמו. שבארבע עבודות הללו המחשבה {ד} פוסלת הזבח: <b>או לשמו ושלא לשמו</b>. כגון ששחט לשמו וקבל הדם שלא לשמו: <b>או שלא לשמו</b>. הך סיפא אשמעינן דמחשבים מעבודה לעבודה {ה}, שאם חשב בשעת עבודה זו על חברתה לעשותה במחשבה פסולה כגון דאמר הריני שוחט לשמו ע''מ לזרוק דמו שלא לשמו, נפסל הזבח מיד ואפילו לא עשה השניה במחשבה פסולה כמו שחשב. והכי משמעותא דמתניתין, או שחשב בשעת שחיטה לזרוק הדם שלא לשמו ושחט לשמו פסול. ופסח דפסול שלא לשמו נפקא לן מקרא דכתיב (שמות יב) ואמרתם זבח פסח הוא, עד שיהיה הזבח לשם פסח, והוא משמע לעכב:
<b style="color: gray;">תוי"ט</b>
{ד} <b>ר''ל</b> הדבור שחושב ואומר שלא לשמו וז''ש בסמוך כגון דאמר כו'. תוספ' ספ''ג דב''מ: {ה} <b>לדבריו</b> סוגיא דמתניתין דתנא והדר מפרש דהא דתנא רישא ששחטו שלא לשמו כו'. מפרש לה דלא שנא לן אם הקדים לשמו או שלא לשמו. א''נ רישא ששחטו בסתם וקיבל שלא לשמו וה''א כי מפרש לשמו לא עקר ליה של''ש דבעבודה אחרת קמל''ן או לשמו ושל''ש ובין כך ובין כך קשיא ליה דהשתא כשהקדים לשמו אמרת דאתא שלא לשמו דבתריה ופסליה כשהקדים של''ש שנפסל ועומד הוא מבעיא דמהיכא תיתי שיחזור ויוכשר. וניחא ליה דהך סיפא אשמעינן דמחשבין מעבודה לעבודה כו' והוצרך לפרש כן אע''ג דלישנא דהך סיפא איפכא הוא שלא לשמו ולשמו מ''מ אף מעבודה לעבודה נמי לא איצטריך לאשמעינן כשהקדים שלא לשמו הלכך מפרש לה הכי ומבבא יתירא הוא דדייק דלהכי אתא כך נראין דבריו. תוי''ט וע''ע:
<h3>פרק ה - משנה ג</h3>
שְׁחָטוֹ שֶׁלֹּא לְאוֹכְלָיו וְשֶׁלֹּא לִמְנוּיָיו {ו}, לָעֲרֵלִים וְלַטְמֵאִים, פָּסוּל. לְאוֹכְלָיו וְשֶׁלֹּא לְאוֹכְלָיו, לִמְנוּיָיו וְשֶׁלֹּא לִמְנוּיָיו, לַמּוּלִים וְלָעֲרֵלִים, לַטְמֵאִים וְלַטְהוֹרִים, כָּשֵׁר. שְׁחָטוֹ קֹדֶם חֲצוֹת, פָּסוּל, מִשּׁוּם שֶׁנֶּאֱמַר (שמות יב) בֵּין הָעַרְבָּיִם. שְׁחָטוֹ קֹדֶם לַתָּמִיד, כָּשֵׁר {ז}, וּבִלְבַד שֶׁיְּהֵא אֶחָד מְמָרֵס בְּדָמוֹ, עַד שֶׁיִּזָּרֵק דַּם הַתָּמִיד. וְאִם נִזְרַק, כָּשֵׁר:
<b style="color: gray;">רע"ב</b> <b>שחטו שלא לאוכליו</b>. חולה וזקן וקטן שאין יכולין לאכול כזית בשר, ואין בו מנויין אחרים אלא הן, פסול, דלפי אכלו כתיב (שם), הראוי לאכול: <b>שלא למנוייו</b>. נמנו עליו חבורה זו ושחטו לשם חבורה אחרת: <b>לערלים</b>. לישראלים. שמתו אחיהם מחמת מילה, והני פסולים לאכול פסח. דכתיב (שם) וכל ערל לא יאכל בו. וטמאים נמי אסורין בקדשים, ובכרת הן על אכילתן: <b>לאוכליו ושלא לאוכליו כשר</b>. ולא דמי לשמו ושלא לשמו דפסול, דהתם פסולו בגופו שהמחשבה שפוסלתו היתה בגופו של קרבן, אבל לאוכליו ושלא לאוכליו אין המחשבה הפוסלת בגופו של קרבן אלא בדבר שהוא חוץ ממנו: <b>ממרס בדמו</b>. שלא יקרוש כדי שיהא ראוי לזריקה: <b>ואם זרק קודם לתמיד כשר</b>. דאע''ג דפסח מאוחר לתמיד משום דכתיב ביה בערב ובין הערבים, לא מפסל בהכי:
<b style="color: gray;">תוי"ט</b>
{ו} <b>למנוייו</b>. דת''ר במכסת מלמד שאין הפסח נשחט אלא למנוייו. גמרא: {ז} <b>קודם</b> כו'. דלכתחלה פסח מאוחר לתמיד משום דכתיב ביה בערב ובין הערבים ואלו בתמיד לא כתיב אלא בין הערבים. גמרא דף נ''ט:
<h3>פרק ה - משנה ד</h3>
הַשּׁוֹחֵט אֶת הַפֶּסַח עַל הֶחָמֵץ, עוֹבֵר בְּלֹא תַעֲשֶׂה. רַבִּי יְהוּדָה אוֹמֵר, אַף הַתָּמִיד. רַבִּי שִׁמְעוֹן אוֹמֵר, הַפֶסַח בְּאַרְבָּעָה עָשָׂר, לִשְׁמוֹ חַיָּב, וְשֶׁלֹּא לִשְׁמוֹ פָּטוּר. וּשְׁאָר כָּל הַזְּבָחִים, בֵּין לִשְׁמָן וּבֵין שֶׁלֹּא לִשְׁמָן, פָּטוּר. וּבַמּוֹעֵד, לִשְׁמוֹ פָּטוּר, וְשֶׁלֹּא לִשְׁמוֹ חַיָּב, וּשְׁאָר כָּל הַזְּבָחִים {יג}, בֵּין לִשְׁמָן וּבֵין שֶׁלֹּא לִשְׁמָן, חַיָּב, חוּץ מִן הַחַטָאת שֶׁשְּׁחָטָהּ שֶׁלֹּא לִשְׁמָהּ:
<b style="color: gray;">רע"ב</b> <b>השוחט את הפסח על החמץ</b>. כלומר ובשעת שחיטה היה חמץ ברשות השוחט או אחד מבני חבורה {ח}, אפילו לא היה החמץ בעזרה {ט}: <b>עובר בלא תעשה</b>. דלא תשחט על חמץ דם זבחי (שמות לד). ואין הזבח נפסל {י}: <b>אף התמיד</b>. של בין הערבים דערבי פסחים ששחטו על חמץ, שהיה חמץ ברשות השוחט או המקריב {יא}, עובר בלאו, דדריש זבחי, המיוחד לי {יב}, והוא התמיד. ואין הלכה כרבי יהודה: <b>רבי שמעון אומר הפסח בארבעה עשר</b>. ששחטו על חמץ, לשמו חייב, משום לא תשחט על חמץ, דפסח כשר הוא ושחיטה ראוייה היא ושמה שחיטה: <b>שלא לשמו פטור</b>. דפסול הוא ושחיטה שאינה ראויה היא ולאו שמה שחיטה: <b>ושאר כל הזבחים</b>. שנשחטו בי''ד אחר חצות על החמץ: <b>בין לשמן בין שלא לשמן פטור</b>. ואע''פ שכשרים הן כדתנן כל הזבחים שנזבחו שלא לשמן כשרים וכו', אע''פ כן פטור, דכתיב זבחי זבחי שני פעמים, לא תשחט על חמץ דם זבחי ולא תזבח על חמץ דם זבחי (שם כג), ולמאי הלכתא פלגינהו רחמנא ולא כתב זבחיי בחד קרא והכל במשמע בין פסח בין שאר זבחים, לומר לך בזמן דאיכא זבח דהיינו בי''ד דאיכא פסח לא מחייב אשאר זבחים, ובזמן דליכא זבח כגון בתוך הפסח מחייב אשאר זבחים אם שחטן על חמץ: <b>ובמועד</b>. בתוך הפסח, אם לשמו שחטו לפסח על החמץ: <b>פטור</b>. מלא תשחט, דפסח שלא בזמנו לשמו פסול, והויא לה שחיטה שאינה ראויה: <b>שלא לשמו</b>. אלא לשם שלמים: <b>חייב</b>. דלהכי קאי {יד} והויא לה שחיטה ראויה, וחייב משום לא תשחט, בהדי לאו דלא יראה ולא ימצא {טו}: <b>ושאר כל הזבחים</b>. שנזבחו בתוך המועד על חמץ: <b>בין לשמן בין שלא לשמן חייב</b>. דקרא אשאר זבחים נמי אזהר: <b>חוץ מן החטאת ששחטה שלא לשמה</b>. דפסולה היא משום דכתיב בשחיטתה חטאת היא, היא ולא הנשחטה שלא לשמה:
<b style="color: gray;">תוי"ט</b>
{ח} <b>אמר</b> קרא לא תשחט ולא ילין לא תשחט על חמץ הנך דעבר עליה משום לא ילין. גמרא: {ט} <b>מפרש</b> בגמרא דאע''ג דכתיב על חמץ לא בעינן על בסמוך: {י} <b>בירושלמי</b> מפרש דזבח קרייה רחמנא: {יא} <b>ר''ל</b> זורק הדם או מקטיר האמורין דזריקת דם פרש''י דאתרביא במכילתא מדם זבחי ומקטיר ילפינן בגמרא מדסמכינן לא תשחט ללא ילין חלב כל שישנו בעבודה שלהן באזהרת הלנה ישנו נמי באזהרת חמץ ולכ''ע ילפינן הכי והוה ליה להר''ב לפרש כן בדברי תנא קמא: {יב} <b>בגמרא</b>. וצריך לומר דהכי יליף זבח זבחי כלומר זבח היינו פסח וכתיב נמי ביו''ד להביא התמיד דהא ר' יהודה אף התמיד קאמר שמע מינה דלהוסיף בא. תוי''ט: {יג} <b>כל</b> הזבחים. גמרא דכתיב זבחי זבחי תרי זימני קרי ביה זבח זבחיי פירש''י שקיל י' דחד מנייהו ושדי אאידך וקרי ביה זבח דהיינו פסח וקרי ביה זבחיי לשאר זבחים: {יד} <b>כדפירש</b> ברפ''ק דזבחים דקי''ל פסח בשאר ימות השנה שלמים הוי וכל דינו כשלמים וקשה דאפילו לשמן יהא חייב דהא שלמים ששחטן של''ש דהיינו לשם פסח חייב. ומוקי בגמ' דהכא כגון שהיו הבעלים טמאי מת ונדחין לפסח שני דסתמיה לשם פסח קאי: {טו} <b>רש''י</b>. אבל ברישא לא פי' כן משום דלא יראה אינו בי''ד דכל שבעה כתיב גביה. הה''מ:
<h3>פרק ה - משנה ה</h3>
הַפֶּסַח נִשְׁחָט בְּשָׁלש כִּתּוֹת, שֶׁנֶּאֱמַר (שמות יב) וְשָׁחֲטוּ אֹתוֹ כֹּל קְהַל עֲדַת יִשְׂרָאֵל, קָהָל וְעֵדָה וְיִשְׂרָאֵל. נִכְנְסָה כַּת הָרִאשׁוֹנָה, נִתְמַלֵּאת הָעֲזָרָה, נָעֲלוּ דַלְתוֹת הָעֲזָרָה. תָּקְעוּ וְהֵרִיעוּ וְתָקְעוּ. הַכֹּהֲנִים עוֹמְדִים שׁוּרוֹת שׁוּרוֹת, וּבִידֵיהֶם בָּזִיכֵי כֶסֶף וּבָזִיכֵי זָהָב. שׁוּרָה שֶׁכֻּלָּה כֶּסֶף כֶּסֶף, וְשׁוּרָה שֶׁכֻּלָּהּ זָהָב זָהָב. לֹא הָיוּ מְעוֹרָבִין. וְלֹא הָיוּ לַבָּזִיכִין שׁוּלַיִם, שֶׁמָּא יַנִּיחוּם וְיִקְרַשׁ {יז} הַדָּם:
<b style="color: gray;">רע"ב</b> <b>הפסח נשחט בשלש כתות</b>. [בין שהצבור מרובים] בין שהצבור מועטים ויכולים כולן לשחוט בבת אחת, מצוה ליחלק לשלש כתות זו אחר זו: <b>שנאמר ושחטו אותו כל קהל עדת ישראל, קהל, עדה, וישראל</b>. הרי שלוש כתות: <b>בזיכי</b>. כפות {טז} גדולות לקבל בהם הדם: <b>שורה שכולה כסף כסף</b>. דהכי שפיר טפי: <b>ולא היו לבזיכים שולים</b>. רחבים היו מלמעלה ותחתיהם חדים כדי שלא יוכלו לישב על הקרקע: שמא יניחום הכהנים לישב על הקרקע עד שיקבל דם אחר מחמת שהם מרובים וישכחום ויקרוש הדם ולא יהיה ראוי ליזרק:
<b style="color: gray;">תוי"ט</b>
{טז} <b>תרגום</b> כף אחת בזיכא חדא: {יז} <b>ויקרש</b>. פירושו ויקפא מגזרת קפאו תהומות וכגבינה תקפיאני תרגומו והיך גובנין קרשתא יתי:
<h3>פרק ה - משנה ו</h3>
שָׁחַט יִשְׂרָאֵל וְקִבֵּל הַכֹּהֵן, נוֹתְנוֹ לַחֲבֵרוֹ וַחֲבֵרוֹ לַחֲבֵרוֹ, וּמְקַבֵּל אֶת הַמָּלֵא וּמַחֲזִיר אֶת הָרֵיקָן. כֹּהֵן הַקָּרוֹב אֵצֶל הַמִּזְבֵּחַ זוֹרְקוֹ זְרִיקָה אַחַת כְּנֶגֶד הַיְסוֹד:
<b style="color: gray;">רע"ב</b> <b>שחט ישראל</b>. אם ירצה, שהשחיטה כשרה בזר בכל הקרבנות: <b>וקבל כהן</b>. הדם בבזך {יח}, שמקבלה ואילך מצות כהונה: <b>נתנו לחבירו</b>. שהרי כשורה הן עומדים: <b>וחברו לחברו</b>. הא קמ''ל דברוב עם הדרת מלך: <b>וקבל המלא</b>. מיד הנותן, תחלה, ואחר כך מחזיר את הריקן. אבל איפכא, מחזיר את הריקן ברישא לא, דמכי מושיט ליה האי מיד בעי לקבולי דאין מעבירין על המצות: <b>זריקה אחת</b>. בבזך עצמו, ולא מתנה באצבע, שאין לך קרבן שטעון אצבע אלא חטאת לבדה דכתיב באצבעו: <b>כנגד היסוד</b>. ברוחות שבמזבח שהיסוד תחתיהן, וזורק לזקיפתו של מזבח והוא נופל ליסוד. ולפי שאין היסוד מקיף כל המזבח אלא את הצפון ואת המערב ואוכל בדרום אמה אחת ובמזרח אמה אחת כמו שמפורש במסכת מדות, לכך הוצרך לומר נגד היסוד:
<b style="color: gray;">תוי"ט</b>
{יח} <b>מצואר</b> הטלה. רש''י:
<h3>פרק ה - משנה ז</h3>
יָצְתָה כַּת רִאשׁוֹנָה וְנִכְנְסָה כַּת שְׁנִיָּה. יָצְתָה שְׁנִיָּה, נִכְנְסָה שְׁלִישִׁית. כְּמַעֲשֵׂה הָרִאשׁוֹנָה כָּךְ מַעֲשֵׂה הַשְּׁנִיָּה וְהַשְּׁלִישִׁית. קָרְאוּ אֶת הַהַלֵּל {יט}. אִם גָּמְרוּ שָׁנוּ, וְאִם שָׁנוּ שִׁלֵּשׁוּ, אַף עַל פִּי שֶׁלֹּא שִׁלְּשׁוּ {כ} מִימֵיהֶם. רַבִּי יְהוּדָה אוֹמֵר, מִימֵיהֶם שֶׁל כַּת שְׁלִישִׁית לֹא הִגִּיעַ לְאָהַבְתִּי כִּי יִשְׁמַע ה', מִפְּנֵי שֶׁעַמָּהּ מֻעָטִין:
<b style="color: gray;">רע"ב</b> <b>קראו את ההלל</b>. כל השלש כתות: <b>אם גמרו שנו</b>. כשהיו מתחילים לשחוט היו מתחילים לקרות, ואם רבו הפסחים ומשך זמן שחיטתן עד שגמרו ועדיין רבים לשחוט, חוזרים וקורין שניה. ואם קראו שניה ועדיין לא גמרו שחיטת הפסחים של אותו הכת, חוזרין וקורין שלישית. וכן כת שניה ושלישית: <b>אע''פ שמעולם לא שלשו</b>. שהכהנים היו רבים וזריזין: <b>לא הגיעו לאהבתי</b>. אפילו פעם ראשונה:
<b style="color: gray;">תוי"ט</b>
{יט} <b>ההלל</b>. בגמרא דף קי''ז. נביאים שביניהם תקנו שיהו אומרים אותו על כל פרק ופרק ועל כל צרה שלא תבא עליהן. ולכשנגאלים אומרים אותו על גאולתן: {כ} <b>שלא</b> שלשו. לא גמרו פעם שלישית. רש''י:
<h3>פרק ה - משנה ח</h3>
כְּמַעֲשֵׂהוּ בַחֹל כָּךְ מַעֲשֵׂהוּ בַשַּׁבָּת, אֶלָּא שֶׁהַכֹּהֲנִים {כא} מְדִיחִים אֶת הָעֲזָרָה שֶׁלֹּא בִרְצוֹן חֲכָמִים {כב}. רַבִּי יְהוּדָה אוֹמֵר, כּוֹס הָיָה מְמַלֵּא מִדַּם הַתַּעֲרוֹבוֹת, זְרָקוֹ זְרִיקָה אַחַת עַל גַּבֵּי הַמִּזְבֵּחַ, וְלֹא הוֹדוּ לוֹ חֲכָמִים:
<b style="color: gray;">רע"ב</b> <b>שהכהנים היו מדיחין את העזרה</b>. מפני שהדמים מרובים היו מדיחין אותה בשבת. שאמת המים היתה מהלכת בעזרה וכשהן רוצים להדיח פוקקים את נקב יציאתה והמים פושטים על כל גדותיה ומדיחין כל העזרה [שהעזרה רצפה של שיש היתה כולה] ואח''כ פותחין הנקב והמים יוצאים: <b>מדם התערובות</b>. המוטל על הרצפה {כג}. ואין הלכה כרבי יהודה:
<b style="color: gray;">תוי"ט</b>
{כא} <b>אלא</b> כו'. ה''ק כמעשהו בחול כך מעשהו בשבת שהכהנים מדיחים את העזרה אלא שהיה שלא ברצון חכמים. דאלו לרצון חכמים לא היו מדיחים ונמצא שלא היה מעשהו בשבת כמו בחול. הר''מ: {כב} <b>שלא</b> כו'. מסיק בגמרא דלית ביה אלא משום שבות משום אשוויי גומות (שבין רובד לרובד. תוספ'. והר''מ פירש משום גזירה דאשוויי גומות) ואפ''ה שלא ברצון חכמים. דשבות צריכה התירו שבות שא''צ לא התירו. ועתוי''ט: {כג} <b>ומפ'</b> טעמא בגמרא שאם ישפך דמו של אחד מהן לאחר שנתקבל בכלי דכהנים זריזין הם ובודאי עבדי קבלה בכלי שרת ואגב זריזותייהו משתפך נמצא זה מכשירו. ואי משום דם התמצית שמעורב בו. הא קסבר ר''י אין דם מבטל דם:
<h3>פרק ה - משנה ט</h3>
כֵּיצַד תּוֹלִין וּמַפְשִׁיטִין, אֻנְקְלָיוֹת שֶׁל בַּרְזֶל הָיוּ קְבוּעִים בַּכְּתָלִים וּבָעַמּוּדִים שֶׁבָּהֶן תּוֹלִין וּמַפְשִׁיטִין. וְכָל מִי שֶׁאֵין לוֹ מָקוֹם לִתְלוֹת וּלְהַפְשִׁיט, מַקְלוֹת דַּקִּים חֲלָקִים הָיוּ שָׁם, וּמַנִּיחַ עַל כְּתֵפוֹ וְעַל כֶּתֶף חֲבֵרוֹ, וְתוֹלֶה וּמַפְשִׁיט. רַבִּי אֱלִיעֶזֶר אוֹמֵר, אַרְבָּעָה עָשָׂר שֶׁחָל לִהְיוֹת בַּשַּׁבָּת, מַנִּיחַ יָדוֹ {כד} עַל כֶּתֶף חֲבֵרוֹ, וְיַד חֲבֵרוֹ עַל כְּתֵפוֹ, וְתוֹלֶה וּמַפְשִׁיט:
<b style="color: gray;">רע"ב</b> <b>אונקליות</b>. מסמרים שראשיהן כפופים למעלה: <b>ובעמודים</b>. שהיו קבועין בבית המטבחים בעזרה עמודים קטנים נקראים ננסים: <b>חלקים</b>. מפוצלות קליפתן: <b>שחל להיות בשבת</b>. ואין יכול לטלטל המקלות {כה}: <b>ידו על כתף חבירו</b>. ותולה אותו בגידי ארכובותיו בזרועו. ואין הלכה כר''א. שמותר לטלטל אותן המקלות דאין שבות במקדש:
<b style="color: gray;">תוי"ט</b>
{כד} <b>מניח</b> ידו כו'. פירוש ראובן מניח יד שמאלו על כתף ימין חבירו. ושמעון מניח ידו השמאלית על כתף ראובן הימנית ונמצא ששניהם יכולים להפשיט כל אחד ביד ימינו: {כה} <b>דבהאי</b> שבות ס''ל דאסרו אף במקדש הואיל ואפשר בלא''ה:
<h3>פרק ה - משנה י</h3>
קְרָעוֹ וְהוֹצִיא אֵמוּרָיו, נְתָנוֹ בַמָּגִיס וְהִקְטִירָן {כח} עַל גַּבֵּי הַמִּזְבֵּחַ. יָצְתָה כַּת רִאשׁוֹנָה וְיָשְׁבָה לָהּ בְּהַר הַבַּיִת, שְׁנִיָּה בַחֵיל, וְהַשְּׁלִישִׁית בִּמְקוֹמָהּ עוֹמֶדֶת. חָשֵׁכָה, יָצְאוּ וְצָלוּ אֶת פִּסְחֵיהֶן:
<b style="color: gray;">רע"ב</b> <b>אימוריו</b>. החלבים {כו} הקרבים {כז} ע''ג המזבח: <b>במגיס</b>. בקערה. תרגום קערותיו מגיסוהי: <b>ישבה לה בהר הבית</b>. בשבת קאמר, שאין יכולין להוליך פסחיהן: <b>בחיל</b>. בין הסורג לחומת העזרה של נשים בתחלת עליית הבית: <b>חשיכה יצאו וצלו את פסחיהן</b>. שאין צליית הפסח דוחה את השבת:
<b style="color: gray;">תוי"ט</b>
{כו} <b>ר''ל</b> ושעמהן. ובפסח נאמר האליה והכליות ויותרת הכבד מלבד חלב שעל הקרב וחלב הכליות: {כז} <b>ונקראו</b> אימורין שאלו הן הן הדברים האמורים בתורה להקריבן. הר''מ: {כח} <b>והקטירן</b>. מפרש בגמרא אימא להקטירן דהרי הפשט כשרה בזר כו':
<h2>פרק ו</h2>
<h3>פרק ו - משנה א</h3>
אֵלּוּ דְבָרִים בַּפֶּסַח דּוֹחִין אֶת הַשַּׁבָּת, שְׁחִיטָתוֹ וּזְרִיקַת דָּמוֹ {א} וּמִחוּי קְרָבָיו וְהֶקְטֵר חֲלָבָיו {ב}, אֲבָל צְלִיָּתוֹ וַהֲדָחַת קְרָבָיו אֵינָן דּוֹחִין אֶת הַשַּׁבָּת. הַרְכָּבָתוֹ וַהֲבָאָתוֹ מִחוּץ לַתְּחוּם, וַחֲתִיכַת יַבַּלְתּוֹ, אֵין דּוֹחִין אֶת הַשַּׁבָּת. רַבִּי אֱלִיעֶזֶר אוֹמֵר, דּוֹחִין:
<b style="color: gray;">רע"ב</b> <b>ואלו דברים בפסח דוחין את השבת</b>. פסח דוחה את השבת, דנאמר מועדו בפסח (במדבר ט') ויעשו בני ישראל את הפסח במועדו, ונאמר מועדו בתמיד (שם כח) תשמרו להקריב לי במועדו, מה מועדו האמור בתמיד דוחה את השבת שנאמר (שם) על עולת התמיד, אף מועדו האמור בפסח דוחה את השבת: <b>שחיטתו וזריקת דמו</b>. א''א לעשותן בלילה דכתיב (ויקרא ז') ביום צוותו להקריב, ביום ולא בלילה: <b>מחוי</b>. קינוח, כמו אכלה ומחתה פיה (משלי ל'). מחוי קרביו דוחה את השבת, שלא יסריחו: <b>צלייתו והדחת קרביו אין דוחין</b>. דאפשר משתחשך: <b>הרכבתו</b>. על כתפו להביאו דרך רה''ר לעזרה {ג}. אע''פ שאין בו אלא איסור שבות, שהחי נושא את עצמו {ד}, אין דוחה, דהו''ל למעבדה מאתמול. וכן הבאתו מחוץ לתחום וחתיכת יבלתו של קרבן פסח להסיר מומו, אע''פ שאין בו אלא איסור שבות, שחותכה בשיניו או בידו, אינן דוחים. והא דתנן בשלהי עירובין חותכין יבלת במקדש, ההיא ביבשה דמפרך פרכה, ומתניתין דהכא בלחה. ואע''פ דכשחותכה בשיניו או בידו כלאחר יד הוא, אפילו הכי אסור בלחה דהוה ליה למעבדה מאתמול: <b>ר''א אומר דוחין</b>. דסבר מכשירי מצוה דוחים את השבת {ה}, במסכת שבת:
<b style="color: gray;">תוי"ט</b>
{א} <b>וזריקת</b> דמו. תנא אגב שחיטתו. תוספ'. דהא זריקה משום מאי תהא אסורה וכתב עוד דלא אצטריך למתני והפשטו משום דהוי בכלל הקטר חלבו דאינו יכול להוציאו אלא ע''י הפשט. ועתוי''ט: {ב} <b>והקטר</b> חלביו. בגמרא תניא אר''ש בא וראה כמה חביבה מצוה בשעתה שהרי איברים ופדרים כל הלילה ואין ממתינין עד שתחשך ע''כ. וטעמא דמקדימין שהרי דחתה שחיטה את השבת כדאיתא במנחות דף ע''ב. וה''ט שהוצרך הר''ב לפרש גבי שחיטה שא''א לעשות כו'. דאי לאו ההוא קרא לא דחינן לשבת כלל: {ג} <b>משמע</b> דירושלים רה''ר היא. ובמשנה ט' פ''י דעירובין פירש הר''ב דירושלים כרמלית היא. פירשו בתוספ' דהכא לאחר שנפרצו בה פרצות: {ד} <b>אתיא</b> כבן בתירה דלעיל פ''ד מ''ג: {ה} <b>רפי''ט</b> דשבת ואפילו מלאכה גמורה ס''ל דשרי כדאיתא התם:
<h3>פרק ו - משנה ב</h3>
אָמַר רַבִּי אֱלִיעֶזֶר, וַהֲלֹא דִין הוּא, מָה אִם שְׁחִיטָה שֶׁהִיא מִשּׁוּם מְלָאכָה דּוֹחָה אֶת הַשַּׁבָּת, אֵלּוּ שֶׁהֵן מִשּׁוּם שְׁבוּת לֹא יִדְחוּ אֶת הַשַּׁבָּת. אָמַר לוֹ רַבִּי יְהוֹשֻׁעַ, יוֹם טוֹב יוֹכִיחַ, שֶׁהִתִּירוּ בוֹ מִשּׁוּם מְלָאכָה, וְאָסְרוּ בוֹ מִשּׁוּם שְׁבוּת. אָמַר לוֹ רַבִּי אֱלִיעֶזֶר, מַה זֶּה, יְהוֹשֻׁעַ, מָה רְאָיָה רְשׁוּת לַמִּצְוָה {ו}. הֵשִׁיב רַבִּי עֲקִיבָא וְאָמַר, הַזָּאָה תוֹכִיחַ, שֶׁהִיא מִצְוָה וְהִיא מִשּׁוּם שְׁבוּת וְאֵינָהּ דּוֹחָה אֶת הַשַּׁבָּת. אַף אַתָּה אַל תִּתְמַהּ עַל אֵלּוּ, שֶׁאַף עַל פִּי שֶׁהֵן מִצְוָה וְהֵן מִשּׁוּם שְׁבוּת, לֹא יִדְחוּ אֶת הַשַּׁבָּת. אָמַר לוֹ רַבִּי אֱלִיעֶזֶר, וְעָלֶיהָ אֲנִי דָן, וּמָה אִם שְׁחִיטָה שֶׁהִיא מִשּׁוּם מְלָאכָה, דּוֹחָה אֶת הַשַּׁבָּת. הַזָּאָה שֶׁהִיא מִשּׁוּם שְׁבוּת, אֵינוֹ דִין שֶׁדּוֹחָה אֶת הַשַּׁבָּת. אָמַר לוֹ רַבִּי עֲקִיבָא, אוֹ חִלּוּף, מָה אִם הַזָּאָה שֶׁהִיא מִשּׁוּם שְׁבוּת, אֵינָהּ דּוֹחָה אֶת הַשַּׁבָּת. שְׁחִיטָה שֶׁהִיא מִשּׁוּם מְלָאכָה, אֵינוֹ דִין שֶׁלֹּא תִדְחֶה אֶת הַשַּׁבָּת. אָמַר לוֹ רַבִּי אֱלִיעֶזֶר, עֲקִיבָא, עָקַרְתָּ מַה שֶּׁכָּתוּב בַּתּוֹרָה, (בֵּין הָעַרְבַּיִם), בְּמוֹעֲדוֹ (במדבר ט) בֵּין בַּחֹל בֵּין בַּשַּׁבָּת. אָמַר לוֹ, רַבִּי, הָבֵא לִי מוֹעֵד לָאֵלּוּ כַּמּוֹעֵד לַשְּׁחִיטָה. כְּלָל אָמַר רַבִּי עֲקִיבָא, כָּל מְלָאכָה שֶׁאֶפְשָׁר לַעֲשׂוֹתָהּ מֵעֶרֶב שַׁבָּת, אֵינָהּ דּוֹחָה אֶת הַשַּׁבָּת. שְׁחִיטָה שֶׁאִי אֶפְשָׁר לַעֲשׂוֹתָהּ מֵעֶרֶב שַׁבָּת, דּוֹחָה אֶת הַשַּׁבָּת:
<b style="color: gray;">רע"ב</b> <b>שחיטה שהיא</b>. אסורה בחולין בשבת משום איסור מלאכה גמורה, אעפ''כ דוחה את השבת בפסח: <b>אלו שהם משום שבות לא ידחו</b>. בתמיה: <b>יום טוב יוכיח</b>. שהתירו בו שחיטה ובישול שהוא אב מלאכה ומותרין להדיוט, ואסרו בו להביא דבר מחוץ לתחום ולאכלו, הואיל והיה אפשר לו מאתמול, ואע''ג דתחומים מדרבנן: <b>מה ראיה רשות למצוה</b>. אכילת הדיוט רשות הוא, וצורך גבוה מצוה היא, ואם העמידו חכמים איסור שבות שלהן במקום רשות, יעמידוהו אף במקום מצוה. ורבי יהושע סבר כל שמחת יום טוב מצוה היא, ואפילו הכי אינה דוחה שבות: <b>הזאה תוכיח שהיא מצוה</b>. בטמא מת שחל שביעי שלו להיות בשבת ערב הפסח, שאם לא יזה לא יעשה פסחו {ז}, ואפילו הכי אינו דוחה דהכי קים ליה לרבי עקיבא דלא דחיא. והזאה שבות היא דמיחזי כמאן דמתקן גברא: <b>ועליה אני דן</b>. וגם על ההזאה אני חולק ואומר שתדחה ולא יעכבהו מפסח, מק''ו זה בעצמו: <b>א''ל ר' עקיבא או חלוף</b>. או אני אחליף את הדין. דפשיטא ליה דהזאה מעכבא וילפינן בק''ו מינה לשחיטה [שתעכב]: <b>במועדו</b>. ויעשו בני ישראל את הפסח במועדו {ח} (במדבר ט'): <b>הבא לי מועד לאלו</b>. שיהא להם זמן קבוע, כמו שקבע לשחיטה, הילכך כיון שלא קבע להם זמן ומצי למעבד מאתמול, לא דחיא, והזאה נמי לאו מגופיה דפסח היא ולא כתיב ביה במועדו. והלכה כר''ע:
<b style="color: gray;">תוי"ט</b>
{ו} <b>רשות</b> למצוה. משמע דר''א מודה דברשות העמידו דבריהם ובריש פ''כ דשבת ס''ל דנותנין לתלויה בשבת. ובתוספ' תירצו דלא שרי אלא דוקא במשמרת דלא הוי מלאכה כולי האי. ועתוי''ט: {ז} <b>ולדבריהם</b> אם יזה ויטבול יעשה פסחו ובפ''ח מ''ה חזר בו הר''ב ע''ש. ועתוי''ט: {ח} <b>סיומא</b> דקרא בארבעה עשר יום בחודש הזה תעשו אותו במועדו. ובספרי דמבמועדו קמא יליף בג''ש מתמיד דדחי שבת ומבתרא יליף דדוחה את הטומאה לכך נראה דלא גרסינן בין הערבים במשנה:
<h3>פרק ו - משנה ג</h3>
אֵימָתַי מֵבִיא חֲגִיגָה עִמּוֹ, בִּזְמַן שֶׁהוּא בָא בַּחֹל בְּטָהֳרָה וּבְמֻעָט. וּבִזְמַן שֶׁהוּא בָא בַּשַּׁבָּת בִּמְרֻבֶּה וּבְטֻמְאָה, אֵין מְבִיאִין עִמּוֹ חֲגִיגָה:
<b style="color: gray;">רע"ב</b> <b>אימתי מביאים עמו חגיגה</b>. עם הפסח בי''ד בניסן: <b>בזמן שהוא בא בחול ובטהרה</b>. דאע''ג דפסח דחי שבת וטומאה, חגיגה לא דחיא שבת {ט}: <b>ובמועט</b>. שהיה פסח מועט לאכילת בני חבורה, ואוכלין החגיגה תחלה כדי שיהיה הפסח גמר שביעתן {י}: <b>במרובה</b>. שהיתה החבורה מועטת ודי להן בפסח לבדו: <b>ובטומאה</b>. שרוב צבור טמאין: <b>אין מביאין עמו חגיגה</b>. שחגיגת יום י''ד רשות היא ולא חובה:
<b style="color: gray;">תוי"ט</b>
{ט} <b>ואפשר</b> דלהכי לא נקט נמי וטומאה דלא ליתי למטעי דתרוייהו כי הדדי לא דחיא, להכי לא נקטי אלא חדא וה''ה לאינך: {י} <b>ותחשב</b> להן אכילה. רש''י:
<h3>פרק ו - משנה ד</h3>
חֲגִיגָה הָיְתָה בָאָה מִן הַצֹּאן, מִן הַבָּקָר, מִן הַכְּבָשִׂים וּמִן הָעִזִּים, מִן הַזְּכָרִים וּמִן הַנְּקֵבוֹת. וְנֶאֱכֶלֶת לִשְׁנֵי יָמִים וְלַיְלָה אֶחָד:
<b style="color: gray;">רע"ב</b> <b>מן הבקר</b>. משא''כ בפסח שאינו בא לא מן הבקר ולא מן הנקבות:
<b style="color: gray;">תוי"ט</b> <b>.אין</b> פירוש למשנה זו
<h3>פרק ו - משנה ה</h3>
הַפֶּסַח שֶׁשְּׁחָטוֹ שֶׁלֹּא לִשְׁמוֹ {יא} בַשַּׁבָּת, חַיָּב עָלָיו חַטָאת. וּשְׁאָר כָּל הַזְּבָחִים שֶׁשְּׁחָטָן לְשֵׁם פֶּסַח, אִם אֵינָן רְאוּיִין, חַיָּב. וְאִם רְאוּיִין הֵן, רַבִּי אֱלִיעֶזֶר מְחַיֵּב חַטָאת, וְרַבִּי יְהוֹשֻׁעַ פּוֹטֵר. אָמַר רַבִּי אֱלִיעֶזֶר, מָה אִם הַפֶּסַח שֶׁהוּא מֻתָּר לִשְׁמוֹ, כְּשֶׁשִּׁנָּה אֶת שְׁמוֹ, חַיָּב. זְבָחִים שֶׁהֵן אֲסוּרִין לִשְׁמָן, כְּשֶׁשִּׁנָּה אֶת שְׁמָן, אֵינוֹ דִין שֶׁיְּהֵא חַיָּב. אָמַר לוֹ רַבִּי יֶהוֹשֻׁעַ, לֹא, אִם אָמַרְתָּ בַּפֶּסַח שֶׁשִּׁנָּהוּ לְדָבָר אָסוּר, תֹּאמַר בַּזְּבָחִים שֶׁשִּׁנָּן לְדָבָר הַמֻּתָּר. אָמַר לוֹ רַבִּי אֱלִיעֶזֶר, אֵמוּרֵי צִבּוּר יוֹכִיחוּ, שֶׁהֵן מֻתָּרִין לִשְׁמָן, וְהַשּׁוֹחֵט לִשְׁמָן, חַיָּב. אָמַר לוֹ רַבִּי יְהוֹשֻׁעַ, לֹא, אִם אָמַרְתָּ בְּאֵמוּרֵי צִבּוּר שֶׁיֶּשׁ לָהֶן קִצְבָה {יב}, תֹּאמַר בַּפֶּסַח שֶׁאֵין לוֹ קִצְבָה. רַבִּי מֵאִיר אוֹמֵר, אַף הַשּׁוֹחֵט לְשֵׁם אֵמוּרֵי צִבּוּר, פָּטוּר:
<b style="color: gray;">רע"ב</b> <b>הפסח ששחטו שלא לשמו</b>. בי''ד שחל להיות בשבת וסבור כשם שמותר לשמו כך מותר שלא לשמו: <b>חייב חטאת</b>. שחלל שבת בשוגג: <b>אם אינן ראוין</b>. לפסח. כגון עגל או איל בן שתי שנים או נקבה. חייב עליו חטאת אם נתעלמה ממנו שבת או סבור שמותר לשחוט זבחים אחרים לשם פסח בשבת, דהאי לאו טועה בדבר מצוה, דהכל יודעים שאין זה כשר לפסח: <b>ואם ראוין הן</b>. כגון שה בן שנה של שלמים ששחטו לשם פסח, דמתוך שהוא טרוד ובהול לשחוט פסחו טעה בדבר זה ולא נזכר שהקדישו לזבח אחר: <b>רבי אליעזר מחייב חטאת</b>. אעפ''י שטעה בדבר מצוה: <b>ורבי יהושע פוטר</b>. דקסבר טעה בדבר מצוה ועשה מצוה כל דהוא פטור מחיוב חטאת שבה, וזה עשה מצוה שהקריב קרבן, דכל הזבחים שנזבחו שלא לשמן כשרים, ואף הנשחטים לשם פסח מכשיר להו ר''י בפרק תמיד נשחט: <b>מה אם פסח</b>. שמותר לשחטו בשבת לשמו, שינה את שמו אודית מיהא דחייב חטאת כדקתני לעיל: <b>ששינהו לדבר האסור</b>. ששחטו לשם קרבנות אחרים שאסורים לשחטן בשבת: <b>ששינהו לדבר המותר</b>. ששוחטו לשם דבר המותר לשוחטו בשבת: <b>אימורי ציבור</b>. קרבנות האמורים בצבור בשבת כגון תמידים ומוספים יוכיחו שמותרים לשוחטן לשמן, והשוחט שאר זבחים לשמן בשבת חייב: <b>שיש להן קצבה</b>. שאינו רואה אחרים עסוקין בשחיטתו, וכיון שנשחט התמיד יודע הוא שאין צריך לשחוט עוד, הילכך אין זה טועה אלא שוגג, דלא היה לו לטעות בדבר: <b>תאמר בפסח שאין לו קצבה</b>. דהכל צריכין לכך והרי הוא רואה אחרים הרבה עסוקים בכך וטרוד הוא להתעסק במצוה. ואפילו שחט הוא פסח כבר ומצא זבח זה עומד בעזרה וכסבור שהוא פסח ושחטו לשם מי שהוא, טועה בדבר מצוה הוא: <b>רבי מאיר אומר</b>. השוחט בשבת זבחים אחרים כל ימות השנה לשם אמורי צבור פטור. והלכה כרבי יהושע ואין הלכה כרבי מאיר:
<b style="color: gray;">תוי"ט</b>
{יא} שלא לשמו כו'. וא''ת למאי דמסקינן בריש פרק י''ד דשבת דחובל אינו חייב אלא בצריך לדם דאל''ה מקלקל הוא וה''נ הרי מקלקל הוא. ובגמרא פריך לה במשנה דלקמן אשחטו שלא לאוכליו מאי תיקן. ומסיק תיקן להוציא מידי נבילה: {יב} <b>שיש</b> להן קצבה בגמרא פריך והרי תנוקות דיש להן קצבה ופוטר ר' יהודה. ומשני דהכא כגון שקדם ושחטינהו לאמורי צבור ברישא. והתם נמי אי קדים ומל של שבת בע''ש. מודה ר' יהודה דחייב:
<h3>פרק ו - משנה ו</h3>
שְׁחָטוֹ שֶׁלֹּא לְאוֹכְלָיו וְשֶׁלֹּא לִמְנוּיָיו, לָעֲרֵלִין וְלַטְמֵאִין, חַיָּב. לְאוֹכְלָיו וְשֶׁלֹּא לְאוֹכְלָיו, לִמְנוּיָיו וְשֶׁלֹּא לִמְנוּיָיו, לַמּוּלִין וְלָעֲרֵלִין, לַטְהוֹרִים וְלַטְמֵאִים, פָּטוּר. שְׁחָטוֹ וְנִמְצָא בַעַל מוּם, חַיָּב. שְׁחָטוֹ וְנִמְצָא טְרֵפָה בַסֵּתֶר, פָּטוּר. שְׁחָטוֹ וְנוֹדַע שֶׁמָּשְׁכוּ הַבְּעָלִים אֶת יָדָם, אוֹ שֶׁמֵּתוּ אוֹ שֶׁנִּטְמְאוּ, פָּטוּר, מִפְּנֵי שֶׁשָּׁחַט בִּרְשׁוּת:
<b style="color: gray;">רע"ב</b> <b>לאוכליו ושלא לאוכליו פטור וכו'</b>. דהא פסח כשר הוא, דאמרינן פרק תמיד נשחט דהשוחט לפסולים ולכשרים לא פסל: <b>שחטו ונמצא בעל מום חייב</b>. דשוגג הוא ולא אנוס שהיה לו [לבקרו]: <b>שמשכו בעלים את ידם</b>. ממנו קודם שחיטה ונמנו על אחר: <b>או שמתו או שנטמאו</b>. דעכשיו לא נתנה שבת לדחות אצלם: <b>פטור</b>. שאנוס הוא, דלא היה יודע שכך הוא ולא היה לו לבדוק על כך:
<h2>פרק ז</h2>
<h3>פרק ז - משנה א</h3>
כֵּיצַד צוֹלִין אֶת הַפֶּסַח, מְבִיאִין שַׁפּוּד שֶׁל רִמּוֹן, תּוֹחֲבוֹ מִתּוֹךְ פִּיו {ב} עַד בֵּית נְקוּבָתוֹ, וְנוֹתֵן אֶת כְּרָעָיו וְאֶת בְּנֵי מֵעָיו לְתוֹכוֹ, דִּבְרֵי רַבִּי יוֹסֵי הַגְּלִילִי. רַבִּי עֲקִיבָא אוֹמֵר, כְּמִין בִּשּׁוּל הוּא זֶה, אֶלָּא תוֹלִין חוּצָה לוֹ:
<b style="color: gray;">רע"ב</b> <b>כיצד צולין</b>. שפוד של רמון. ולא שאר עצים דמפקי מיא והוה ליה בשל מבושל במים, ורמון לא מפיק מיא. ובשפוד של מתכת לא, כדלקמן, דחם מקצתו חם כולו {א} ונצלה מחמת שפוד, ורחמנא אמר צלי אש ולא צלי דבר אחר: <b>כמין בשול הוא זה</b>. שמתבשלין בני מעיו לתוכו כבתוך הקדרה: <b>תולין חוצה לו</b>. תוחבן בשפוד למעלה מפיו של טלה {ג}. והלכה כרבי עקיבא:
<b style="color: gray;">תוי"ט</b>
{א} <b>שהפנימי</b> מתחמם ע''י קצתו החיצון. רש''י: {ב} <b>תוחבו</b> מתוך פיו. לפי שנותן הגס שבשפוד למטה כדי שלא יפול הפסח ואז הוא בית השחיטה למטה וקדייב דמא דרך שם. תוס': {ג} <b>וצ''ל</b> שהם מסובבים וכרוכים בענין שלא יפלו מעל הראש שהרי פי הטלה למטה:
<h3>פרק ז - משנה ב</h3>
אֵין צוֹלִין אֶת הַפֶּסַח לֹא עַל הַשַּׁפּוּד וְלֹא עַל הָאַסְכְּלָא. אָמַר רַבִּי צָדוֹק, מַעֲשֶׂה בְּרַבָּן גַּמְלִיאֵל שֶׁאָמַר לְטָבִי עַבְדּוֹ, צֵא וּצְלֵה לָנוּ אֶת הַפֶּסַח עַל הָאַסְכְּלָא. נָגַע בְּחַרְסוֹ שֶׁל תַּנּוּר, יִקְלוֹף אֶת מְקוֹמוֹ. נָטַף מֵרָטְבּוֹ עַל הַחֶרֶס וְחָזַר עָלָיו, יִטוֹל אֶת מְקוֹמוֹ. נָטַף מֵרָטְבּוֹ עַל הַסֹּלֶת, יִקְמוֹץ אֶת מְקוֹמוֹ:
<b style="color: gray;">רע"ב</b> <b>אמר רבי צדוק כו'</b>. מתניתין חסורי מחסרא והכי קתני, ואם אסכלה מנוקבת {ד} היא כשרה ואמר רבי צדוק וכו', והלכה כרבי צדוק: <b>נגע הפסח בחרסו של תנור יקלף</b>. מן הפסח מקום הנוגע בתנור, שנצלה שם מחום חרס התנור ולא צלי אש הוא: <b>נטף מרוטבו על החרס וחזר אליו</b>. שחזר שומן שנתחמם מן החרס ונבלע בפסח {ה}: <b>יטול את מקומו</b>. ולא סגי בקליפה אלא בנטילה כעובי אצבע, דשומן נבלע בתוכו הרבה, ואותו שומן צלי מן החרס הוא: <b>נטף מרוטבו על הסולת</b>. והסולת רותחת דמצלי רוטב מחמת סולת, וההוא רוטב שבתוך הסולת אסור למיכליה דהוה ליה צלי מחמת דבר אחר, הלכך יקמוץ את מקומו וישרוף אותו קומץ {ו} כשאר קדשים הפסולים:
<b style="color: gray;">תוי"ט</b>
{ד} <b>ופירש''י</b> עשויה כבריחים כעין שלנו ויש חלל גדול בין בריח לבריח ונותן השפוד (ר''ל של רמון) לרחבו וכל הטלה נצלה באויר שבין שני בריחים שאין בשרו נוגע בברזל: {ה} <b>וא''ת</b> נגע בחרסו כו' אמאי סגי ליה בקליפה הלא הרוטב שיש באותו קליפה נבלע בפסח עד כדי שיטול כו' ואיכא לאוקמי בשאין רוטב כי אם מעט ומעט רוטב אינו אוסר כ''כ כדלקמן גבי סיכה. תוספ': {ו} <b>רש''י</b>. ואצ''ל גבי קליפה ונטילה שאין בהם תערובות חולין:
<h3>פרק ז - משנה ג</h3>
סָכוֹ בְשֶׁמֶן תְּרוּמָה, אִם חֲבוּרַת כֹּהֲנִים, יֹאכֵלוּ. אִם יִשְׂרָאֵל, אִם חַי הוּא, יְדִיחֶנּוּ {ז}. וְאִם צָלִי הוּא, יִקְלוֹף {ח} אֶת הַחִיצוֹן. סָכוֹ בְשֶׁמֶן שֶׁל מַעֲשֵׂר שֵׁנִי, לֹא יַעֲשֶׂנּוּ דָמִים עַל בְּנֵי חֲבוּרָה, שֶׁאֵין פּוֹדִין מַעֲשֵׂר שֵׁנִי בִירוּשָׁלַיִם:
<b style="color: gray;">רע"ב</b> <b>סכו בשמן תרומה</b>. שמותר לסוך הפסח במי פירות: <b>אם חי ידיחנו</b>. דלא בלע: <b>ואם צלי הוא</b>. בעי קליפה משום דבלע: <b>שאין פודים</b>. מוכרים {ט}: <b>מעשר שני בירושלים</b>. ואפילו לאכלו בטהרה, דכתיב (דברים יד) ונתת בכסף וצרת הכסף בידך והלכת אל המקום:
<b style="color: gray;">תוי"ט</b>
{ז} <b>ידיחנו</b>. וינגב. הר''מ: {ח} <b>יקלוף</b>. וא''ת ומאי שנא מרוטב דלעיל דיטול מקומו ובגמרא שאני סיכה דמשהו בעלמא הוא דעבידי: {ט} <b>דכתיב</b> ונתת כו' כ''כ רש''י והקשו בתוספ' דהא קרא בפדיון מיירי שמוציאו מקדושתו ומחללו על דבר אחר. אבל הכא אפילו לאכלו בקדושתו כדפירש בקונטרס. ונראה לר''י דבירושלים גזרו מדרבנן מכירה אטו פדייה דאסור מן התורה. ולרשב''א נראה דלא אסרו מכירה אלא משום בזיון מצוה. כדתנן בריש מסכת מעשר שני שאין מוכרין אותו כו' ועתוי''ט:
<h3>פרק ז - משנה ד</h3>
חֲמִשָּׁה דְבָרִים בָּאִין בְּטֻמְאָה וְאֵינָן נֶאֱכָלִין בְּטֻמְאָה, הָעֹמֶר, וּשְׁתֵּי הַלֶּחֶם, וְלֶחֶם הַפָּנִים, וְזִבְחֵי שַׁלְמֵי צִבּוּר, וּשְׂעִירֵי רָאשֵׁי חֳדָשִׁים. הַפֶּסַח שֶׁבָּא בְטֻמְאָה, נֶאֱכָל בְּטֻמְאָה, שֶׁלֹּא בָא מִתְּחִלָּתוֹ אֶלָּא לַאֲכִילָה:
<b style="color: gray;">רע"ב</b> <b>חמשה דברים</b>. אין לך בצבור קרבן נאכל אלא אלו, וקרבן צבור דוחה את הטומאה דילפינן מפסח דכתיב ביה במועדו, ודוחה את הטומאה כשרוב הקהל טמאים, דהכי אמרינן איש כי יהיה טמא וכו', יחיד נדחה ואין צבור נדחין, ובקרבנות צבור כתיב (במדבר כט) אלה תעשו לה' במועדיכם {י}, כמו שנאמר בפסח במועדו, ואשמעינן מתניתין דאע''ג דקרבין בטומאה לאפוקי צבור ידי חובתן, אין נאכלים בטומאה. והא דתני חמשה דברים, ולא תני קרבנות צבור וכו', מנינא למעוטי חגיגת הרגלים כולם, דדמו לקרבן צבור משום דאתו בכנופיא באסיפת חברים לרגל ואינם דוחים את הטומאה כדרך שאין דוחים את השבת {יא}: <b>זבחי שלמי צבור</b>. כבשי עצרת, שאין שלמים אחרים לצבור: <b>ושעירי ראשי חדשים</b>. ולא תני שעירי רגלים, דכיון דאשמעינן זבחי שלמי צבור שהן מיני דמים ואין נאכלין בטומאה הוא הדין לכל שאר מיני דמים, ולא איצטריך למתני שעירי ראשי חדשים אלא משום דלא כתיב בהו מועד {יב}, וסלקא דעתך אמינא לא לדחו את הטומאה דהא כל קרבנות צבור ממועד נפקא לן, דכתיב בכולהו אלה תעשו לה' במועדיכם {יג}: <b>שלא בא מתחלתו אלא לאכילה</b>. שכשנצטוה עיקר מצות פסח לאכילה נצטוה. דכתיב (שמות יב) לפי אכלו, וכי שרייה רחמנא לאתויי בטומאה מאיש נדחה ואין צבור נדחין, אדעתא למיכלה שרייה:
<b style="color: gray;">תוי"ט</b>
{י} <b>ובברייתא</b> מנין לעומר ושתי הלחם האמורים בתורת כהנים ואינם אמורים בפנחס ת''ל כו': {יא} <b>כדנפקא</b> לן בגמרא דף ע' דאמר קרא כו': {יב} <b>ואע''ג</b> דבפרשת פנחס כתיב נמי ר''ח, ה''א דאלה תעשו לה' במועדיכם דכתיב בסוף לא קאי אר''ח אלא אשאר י'ט דכתיב בתריה דאקרו רגלים כמו דמצרכינן קראי אשבת ותמיד. תוספ': {יג} <b>קמל''ן</b> דר''ח איקרי מועד כדאביי דאמר אביי קרא עלי מועד כו' ותימא וליתני שעיר ר''ח ולא ליתני אידך. תוספ'.
<h3>פרק ז - משנה ה</h3>
נִטְמָא הַבָּשָׂר וְהַחֵלֶב קַיָּם, אֵינוֹ זוֹרֵק אֶת הַדָּם. נִטְמָא הַחֵלֶב וְהַבָּשָׂר קַיָּם, זוֹרֵק אֶת הַדָּם. וּבַמֻּקְדָּשִׁין אֵינוֹ כֵן, אֶלָּא אַף עַל פִּי שְׁנִּטְמָא הַבָּשָר וְהַחֵלֶב קַיָּם, זוֹרֵק אֶת הַדָּם:
<b style="color: gray;">רע"ב</b> <b>נטמא בשר וחלב קיים אינו זורק את הדם</b> ! {יד} . דעיקר פסח לאכילת אדם אתי: <b>ובמוקדשים אינו כן</b>. שאפילו נטמא בשר, וחלב קיים זורק את הדם:
<b style="color: gray;">תוי"ט</b>
{יד} שהדם מתיר אימורים למזבח. רש''י וכצ''ל בהר''ב:
<h3>פרק ז - משנה ו</h3>
נִטְמָא הַקָּהָל אוֹ רֻבּוֹ, אוֹ שֶׁהָיוּ הַכֹּהֲנִים טְמֵאִים {טז} וְהַקָּהָל טְהוֹרִים, יֵעָשֶׂה בְטֻמְאָה. נִטְמָא מִעוּט הַקָּהָל, הַטְהוֹרִין עוֹשִׂין אֶת הָרִאשׁוֹן, וְהַטְמֵאִין עוֹשִׂין אֶת הַשֵּׁנִי:
<b style="color: gray;">רע"ב</b> <b>נטמא הקהל</b>. בטומאת מת, שאין פסח נדחה מפני הטומאה אלא מטומאת מת {טו}: <b>יעשו בטומאה</b>. ואפילו טמאים יחידים, דהא [פסח] דטהורים גופייהו בטומאה אתו משום כהנים, שאין קרבן צבור הבא בטומאה חלוק, מאחר שקרבן רובם בא בטומאה אף היחידים עושים בטומאה:
<b style="color: gray;">תוי"ט</b>
{טו} <b>עיין</b> מ''ה פ''ח, ופ''ט מ''ד. ולשון הר''מ כי טומאת מת בלבד היא שתדחה בצבור: {טז} <b>הכהנים</b> טמאים. דהיינו צבור טמאים. דמה לי אם האוכלין טמאים או אם המקריבים טמאים שא''א בלא כהנים יכתבו התוספ' אע''פ שיכולין ליזהר שלא יגעו בבשר כיון דאשתראי טומאת אימורים אישתראי נמי טומאת בשר:
<h3>פרק ז - משנה ז</h3>
הַפֶּסַח שֶׁנִּזְרַק דָּמוֹ, וְאַחַר כָּךְ נוֹדַע שֶׁהוּא טָמֵא, הַצִּיץ מְרַצֶּה. נִטְמָא הַגּוּף, אֵין הַצִּיץ מְרַצֶּה, מִפְּנֵי שֶׁאָמְרוּ, הַנָּזִיר וְעוֹשֶׂה פֶסַח, הַצִּיץ מְרַצֶּה עַל טֻמְאַת הַדָּם, וְאֵין הַצִּיץ מְרַצֶּה עַל טֻמְאַת הַגּוּף. נִטְמָא טֻמְאַת הַתְּהוֹם, הַצִּיץ מְרַצֶּה:
<b style="color: gray;">רע"ב</b> <b>ואח''כ נודע שהוא טמא</b>. הפסח או הדם {יז}: <b>הציץ מרצה</b>. ופטור מפסח שני: <b>נטמא</b>. בעליו טומאת הגוף במת: <b>אין הציץ מרצה</b>. וחייב בפסח שני, דהא בשעת זריקה לאו בר מעבד פסח הוא דרחמנא דחייה: <b>הנזיר</b>. דכתיב (במדבר ו') וכי ימות מת עליו [וגו'] והימים הראשונים יפלו, דאם נטמא במת קודם הבאת קרבנותיו סותר: <b>הציץ מרצה על טומאת הדם</b>. ותגלחתו כשרה ומותר לשתות יין וליטמא למתים: <b>ואין הציץ מרצה על טומאת הגוף</b>. ואם [טמא] בשעת הבאת קרבנותיו סותר הכל: <b>נטמא</b>. גופו: <b>בטומאת התהום</b>. כל טומאת מת שלא ידע בה אדם קודם לכן נקראת טומאת התהום: <b>הציץ מרצה</b>. דהלכה למשה מסיני שהותר טומאת התהום להם. כיון שלא הכיר בה אדם בטומאה זו מעולם, ואם נודע לו בטומאה זו אחר שהקריב פסחו אין צריך לעשות פסח שני. וכן נזיר שנודע לו בטומאת התהום לאחר שהביא קרבנותיו {יח} אין צריך להביא קרבן טומאה. ולא אמרו טומאת התהום אלא בטומאת מת בלבד:
<b style="color: gray;">תוי"ט</b>
{יז} <b>. אפילו</b> לר''י דס''ל דביחיד אין הציץ מרצה על הטומאה שנגע בדבר הנאכל כגון בשר, ה''מ לכתחלה, אבל בדיעבד מרצה כו'. והא דמרצה לא שיהא בשר טמא נאכל דאין ציץ מטהר ודוחה ל''ת כו', אלא דמרצה להתיר דם לזריקה. רש''י: {יח} <b>ומשמע</b> אפילו קודם הגילוח אינו סותר ובמ''ב פ''ט דנזיר כתב דנודע קודם הגילוח סותר. ועמש''ש:
<h3>פרק ז - משנה ח</h3>
נִטְמָא שָׁלֵם אוֹ רֻבּוֹ, שׂוֹרְפִין אוֹתוֹ לִפְנֵי הַבִּירָה מֵעֲצֵי הַמַּעֲרָכָה {יט}. נִטְמָא מִעוּטוֹ, וְהַנּוֹתָר, שׂוֹרְפִין אוֹתוֹ בְחַצְרוֹתֵיהֶן אוֹ עַל גַּגּוֹתֵיהֶן מֵעֲצֵי עַצְמָן. הַצַּיְקָנִין שׂוֹרְפִין אוֹתוֹ לִפְנֵי הַבִּירָה בִּשְׁבִיל לֵהָנוֹת מִעֲצֵי הַמַּעֲרָכָה:
<b style="color: gray;">רע"ב</b> <b>לפני הבירה</b>. כל המקדש כולו קרוי בירה. ושורפים אותו שם כדי לביישן, שיזהרו שלא יבואו עוד לידי טומאה: <b>מעצי המערכה</b>. שלא לבייש את מי שאין לו עצים {כ}: <b>נטמא מיעוטו</b>. וכן נותר של פסח טהור: <b>הציקנין</b>. העצרנין. צרי עין, שורפין אותו מיעוט שנטמא, והנותר מפסח טהור, לפני הבירה:
<b style="color: gray;">תוי"ט</b>
{יט} <b>מעצי</b> המערכה הטעם מפני שלב ב''ד מתנה עליהם לפי שהזקיקוהו לשורפו לפני הבירה כדי לביישו. לא הטריחוהו להביא עצים משלו ויכול להנות משל הקדש וכן בציקנין התנו כמו כן דמתוך ציקנותן היו נמנעים מלשרפו ואתו לידי עבירה: {כ} <b>בגמרא</b> שאם בא לשורפו מעצי עצמו אין שומעין לו:
<h3>פרק ז - משנה ט</h3>
הַפֶּסַח שֶׁיָּצָא אוֹ שֶׁנִּטְמָא, יִשָּׂרֵף מִיָּד. נִטְמְאוּ הַבְּעָלִים אוֹ שֶׁמֵּתוּ, תְּעֻבַּר צוּרָתוֹ וְיִשָּׂרֵף בְּשִׁשָּׁה עָשָׂר. רַבִּי יוֹחָנָן בֶּן בְּרוֹקָה אוֹמֵר, אַף זֶה יִשָּׂרֵף מִיָּד, לְפִי שֶׁאֵין לוֹ אוֹכְלִין:
<b style="color: gray;">רע"ב</b> <b>הפסח שיצא</b>. חוץ לחומה {כא}: <b>ישרף מיד</b>. בארבעה עשר ולא צריך לאשהויי עד הבוקר של ט''ו כדי שתעובר צורתו דהיינו שיבא לידי נותר. ומיהו ביום טוב לא מצי שריף ליה דאין שורפין קדשים ביו''ט: <b>נטמאו בעלים או שמתו</b>. אין פסולו בגופו אלא מחמת דבר אחר: <b>תעובר צורתו</b>. ימתין עד שיבא לידי נותר, ואח''כ ישרפנו: <b>אף זה ישרף מיד</b>. ר''י בן ברוקא לא פליג את''ק אלא כשנטמאו הבעלים או מתו קודם זריקת הדם דלא איחזי בשר באכילה והוה ליה כפסולו בגופו. ואין הלכה כר''י בן ברוקא:
<b style="color: gray;">תוי"ט</b>
{כא} <b>כדין</b> קדשים קלים שמחיצתן חומת ירושלים:
<h3>פרק ז - משנה י</h3>
הָעֲצָמוֹת, וְהַגִּידִין, וְהַנּוֹתָר, יִשָּׂרְפוּ בְשִׁשָּׁה עָשָׂר. חָל שִׁשָּׁה עָשָׂר לִהְיוֹת בַּשַּׁבָּת {כג}, יִשָּׂרְפוּ בְּשִׁבְעָה עָשָׂר, לְפִי שֶׁאֵינָן דּוֹחִין לֹא אֶת הַשַּׁבָּת וְלֹא אֶת יוֹם טוֹב:
<b style="color: gray;">רע"ב</b> <b>העצמות</b>. שאינו יכול לשברן מפני שנאסרה שבירת עצם, ונותר בהן מוח וטעון שריפה: <b>והגידין</b>. שהן אסורין באכילה ואין חייבין עליהן מן התורה, כגון שומנו של גיד הנשה שהוא מותר אלא שישראל קדושים נהגו בו איסור. אי נמי, הגיד החיצון הסמוך לבשר שהוא אסור ואין חייבין עליו, ומן התורה הוי נותר, ולאכלו אי אפשר דרבנן אסרוהו: <b>והנותר</b>. בשר פסח שנתעצלו באכילתו ונתותר: <b>בששה עשר</b>. שהוא חולו של מועד. אע''פ שנפסל בבוקר ראשון אין רשאי לשורפו ביו''ט, דשריפת קדשים עשה, ויו''ט עשה ולא תעשה {כב}, ואין עשה דוחה את ל''ת ועשה:
<b style="color: gray;">תוי"ט</b>
{כב} <b>ה''ק</b> ר''א בגמרא. ובפ''ב דשבת מפרש כתנא דבי חזקיה: {כג} <b>בשבת</b>. דלא תימא דלא לידחו לשריפתם כולי האי, קמ''ל:
<h3>פרק ז - משנה יא</h3>
כָּל הַנֶּאֱכָל בְּשׁוֹר הַגָּדוֹל, יֵאָכֵל בִּגְדִי הָרַךְ, וְרָאשֵׁי כְנָפַיִם וְהַסְּחוּסִים. הַשּׁוֹבֵר אֶת הָעֶצֶם בַּפֶּסַח הַטָהוֹר, הֲרֵי זֶה לוֹקֶה אַרְבָּעִים. אֲבָל הַמּוֹתִיר בַּטָהוֹר {כה} וְהַשּׁוֹבֵר בַּטָמֵא, אֵינוֹ לוֹקֶה אֶת הָאַרְבָּעִים:
<b style="color: gray;">רע"ב</b> <b>כל הנאכל בשור הגדול</b>. שכבר הוקשה כל העתיד להקשות בו: <b>יאכל בגדי הרך</b>. ראוי לאכילה בפסח בן שמונה ימים {כד}. אבל מה שאין נאכל בשור הגדול אין נמנין עליו בפסח אף על פי שעכשיו הוא רך הואיל וסופו להקשות: <b>וראשי כנפים והסחוסים</b>. הכי קאמר, ומהו הנאכל בשור הגדול ראשי כנפים, הסחוס שקורין טנרוס בלע''ז שבראש כף הכתף ושאר סחוסים כגון תנוך האזן וסחוסי החזה והצלעות הקטנות שבסוף השדרה, הואיל ובשור הגדול נאכלים ע''י שליקה, יאכלו בגדי הרך צלי: <b>אבל המותיר בטהור כו'</b>. דכתיב (שמות יב) לא תותירו ממנו עד בוקר והנותר ממנו עד בוקר באש תשרופו, בא הכתוב ליתן עשה אחר לא תעשה, לומר אם עברת על לאו, קיים עשה שבו ואינך לוקה. אי נמי, דהוי לאו שאין בו מעשה, וכל לאו שאין בו מעשה. אין לוקין עליו: <b>והשובר בטמא כו'</b>. דכתיב (שם) ועצם לא תשברו בו, בכשר מוזהר על שבירת עצם ואינו מוזהר על שבירת עצם בפסול:
<b style="color: gray;">תוי"ט</b>
{כד} <b>דבציר</b> מהכא לא סגי דכתיב ומיום השמיני והלאה ירצה: {כה} <b>בטהור</b>. אפילו בטהור רש''י. כלומר ואצ''ל בפסח הבא בטומאה וכן השובר בטמא פירש הר''מ בפסח שבא בטומאה:
<h3>פרק ז - משנה יב</h3>
אֵבֶר שֶׁיָּצָא {כו} מִקְצָתוֹ, חוֹתֵךְ עַד שֶׁמַּגִּיעַ לָעֶצֶם, וְקוֹלֵף עַד שֶׁמַּגִּיעַ לַפֶּרֶק, וְחוֹתֵךְ {כז}. וּבַמֻּקְדָּשִׁין קוֹצֵץ בַּקּוֹפִיץ, שֶׁאֵין בּוֹ מִשּׁוּם שְׁבִירַת הָעֶצֶם. מִן הָאֲגַף וְלִפְנִים כְּלִפְנִים {כט}, מִן הָאֲגַף וְלַחוּץ כְּלַחוּץ. הַחַלּוֹנוֹת, וְעוֹבִי הַחוֹמָה, כְּלִפְנִים:
<b style="color: gray;">רע"ב</b> <b>אבר</b>. מן הפסח: <b>שיצא מקצתו</b>. חוץ למחיצתו, וצריך לחתוך את היוצא דכתיב (שמות כב) ובשר בשדה טריפה לא תאכלו, ודרשינן ביה כל בשר שיצא בשדה כלומר שיצא חוץ למחיצתו, כגון קדשי קדשים שיצאו חוץ לעזרה וקדשים קלים שיצאו חוץ לירושלים, אותו בשר היוצא טריפה הוא ולא תאכלו: <b>חותך</b>. את הבשר היוצא סביב עד שמגיע לעצם: <b>וקולף</b>. את הבשר שלא יצא לחוץ עד שמגיע לפרק שמתחברים שם שני עצמות, ואוכל את הבשר שקלף שהרי לא יצא, וחותך את הפרק ומשליך כל העצם {כח} שיצא מקצתו: <b>ובמוקדשים</b>. בשאר קדשים חוץ מהפסח קוצץ בקופיץ. אותו מקצת האבר שיצא. ובפסח אינו יכול לעשות כן מפני שהוא מוזהר על שבירת עצם: <b>מן האגף ולפנים כלפנים</b>. אגף קרי כל מקום הגפת הדלתות שהוא חופף ונוקש שם כשסוגרו דהיינו [משפת הפנימי של עובי הפתח עד מקום הנקישה. מן האגף ולפנים, דהיינו] תוך העיר ממש: <b>כלפנים</b>. ואוכלים שם קדשים קלים: <b>מן האגף ולחוץ</b>. דהיינו ממקום הנקישה ולחוץ, כלחוץ: <b>החלונות</b>. שבחומת ירושלים {ל}. ועובי ראש החומה בגגה, כלפנים:
<b style="color: gray;">תוי"ט</b>
{כו} <b>אבר</b> שיצא. בי''ד מחיצתו חומת ירושלים ובליל ט''ו מחיצתו הבית שנאכל בו: {כז} <b>וחותך</b>. שהעצם שהיה עליו כזית בשר ושברו שלא במקום הבשר חייב אע''פ שהמקום ששבר פנוי מבשרו: {כח} <b>באין</b> בו מוח עסקינן דאי ביש בו מוח הא מפורש במשנה י' דטעון שריפה. ועתוי''ט: {כט} <b>ולפנים</b> כלפנים. הא האגף עצמו נעשה כמן האגף ולחוץ. הר''מ: {ל} <b>וה''ה</b> לקדשי קדשים בעזרה ולאכילת הפסח בבית. הר''מ:
<h3>פרק ז - משנה יג</h3>
שְׁתֵּי חֲבוּרוֹת שֶׁהָיוּ אוֹכְלוֹת בְּבַיִת אֶחָד, אֵלּוּ הוֹפְכִין אֶת פְּנֵיהֶם הֵילָךְ וְאוֹכְלִין, וְאֵלּוּ הוֹפְכִין אֶת פְּנֵיהֶם הֵילָךְ וְאוֹכְלִין, וְהַמֵּחַם בָּאֶמְצַע. וּכְשֶׁהַשַּׁמָּשׁ עוֹמֵד לִמְזוֹג, קוֹפֵץ אֶת פִּיו וּמַחֲזִיר אֶת פָּנָיו עַד שֶׁמַּגִּיעַ אֵצֶל חֲבוּרָתוֹ וְאוֹכֵל. וְהַכַּלָּה, הוֹפֶכֶת פָּנֶיהָ וְאוֹכֶלֶת:
<b style="color: gray;">רע"ב</b> <b>שתי חבורות שהיו אוכלות</b>. פסח אחד: <b>אלו הופכים פניהם הילך ואלו הופכים פניהם הילך</b>. ואפילו נראים כשתי חבורות על פסח אחד לא אכפת לן, דרחמנא אמר (שם יב) על הבתים אשר יאכלו אותו, דמשמע שני בני אדם אוכלין פסח אחד בשני בתים {לא}, דכתיב יאכלו [שנים], אותו חד פסח, [בתים] שנים. אבל אדם אחד אינו אוכל בב' מקומות, ולהכי מוקי בבית אחד יאכל, שאין אחד אוכל בב' בתים. ושתי חבורות ההופכות פניהם כשני בתים דמי: <b>והמיחם</b>. שמחממין בו את החמין שמוזגים בו היין, רשאי ליתן באמצע כדי שיהא נוח לשתיהן למזוג לכאן ולכאן. ואף על פי שמפסיק בין החבורות, לא אכפת לן: <b>וכשהשמש</b>. המשמש לשתיהן, עומד מחבורה אחת שהתחיל לאכול הפסח עמה ומוזג לחבורה האחרת: <b>קופץ את פיו</b>. סוגר ובולם את פיו ומחזיר את פניו לצד חבורתו, שלא יחשדוהו שהוא אוכל עם החבורה האחרת, דאין אדם אחד אוכל בב' חבורות כדאמרן: <b>והכלה</b>. שהיא בושה, רשאה להפוך פניה לצד אחר {לב} ולאכול, דפסח נאכל בשתי חבורות:
<b style="color: gray;">תוי"ט</b>
{לא} <b>והוה</b> מצי לאשמועינן רבותא דאוכלין בב' בתים. אלא דבכה''ג ניחא ליה למינקט עלה דינא דשמש ודכלה. והר''מ פירש אלו הופכין צריכין להפוך כדי שלא יהיו נראין כחבורה אחת דאיהו תני ברייתא מן הבשר חוצה תן חוצה. ועתוי''ט: {לב} <b>וצ''ל</b> דאשמעינן דלא חשבינן כב' מקומות אע''פ שאכלה מקצת סעודה בלא הפיכת פנים. א''נ קמ''ל דחייבת להפוך פניה משום צניעות. תוספ':
<h2>פרק ח</h2>
<h3>פרק ח - משנה א</h3>
הָאִשָּׁה בִּזְמַן שֶׁהִיא בְּבֵית בַּעְלָהּ, שָׁחַט עָלֶיהָ בַּעְלָהּ וְשָׁחַט עָלֶיהָ אָבִיהָ, תֹּאכַל מִשֶּׁל בַּעְלָהּ. הָלְכָה רֶגֶל רִאשׁוֹן לַעֲשׂוֹת {א} בְּבֵית אָבִיהָ, שָׁחַט עָלֶיהָ אָבִיהָ וְשָׁחַט עָלֶיהָ בַּעְלָהּ, תֹּאכַל בִּמְקוֹם שֶׁהִיא רוֹצָה {ב}. יָתוֹם שֶׁשָּׁחֲטוּ עָלָיו אַפֹּטְרוֹפְּסִים, יֹאכַל בִּמְקוֹם שֶׁהוּא רוֹצֶה {ג}. עֶבֶד שֶׁל שְׁנֵי שֻׁתָּפִין לֹא יֹאכַל מִשֶּׁל שְׁנֵיהֶן. מִי שֶׁחֶצְיוֹ עֶבֶד וְחֶצְיוֹ בֶן חוֹרִין, לֹא יֹאכַל מִשֶּׁל רַבּוֹ {ד}:
<b style="color: gray;">רע"ב</b> <b>האשה</b>. תאכל משל בעלה. כל זמן שלא פירשה שדעתה בשל אביה, דמסתמא דעתה למנות על של בעלה: <b>רגל הראשון</b>. שלאחר נשואיה, שכך דרך הנשואות ללכת לבית אביהן: <b>תאכל במקום שהיא רוצה</b>. וכגון שאינה רדופה עד הנה לילך לבית אביה תדיר, הילכך מספקא לן בהי ניחא לה: <b>אפטרופסים</b>. יתום שהיו לו שני אפטרופסין והמנוהו זה על פסחו וזה על פסחו: <b>לא יאכל משל שניהם</b>. לא מפסחו של זה ולא מפסחו של זה, דמי נתן רשות לחלק האחד להמנות עם זה. ואין לו תקנה אלא אם כן רצו שניהם שימנה עם האחד: <b>לא יאכל משל רבו</b>. אבל משל עצמו אוכל, דכיון דדינא הוי דכופין את רבו וכותב לו גט שחרור, אע''פ שעדיין לא נשתחרר הרי הוא כבן חורין, הילכך אוכל משל עצמו {ה}:
<b style="color: gray;">תוי"ט</b>
{א} <b>לעשות</b> שמחת החג {ב} במקום שהיא רוצה. מוקים בגמרא שבררה בשעת שחיטה לאיזה מקום היא רוצה דאל''כ אין ברירה כו'. וקמ''ל דאי לא בררה אינה אוכלת כלל אף על גב דס''ד דבתר בעלה גרירה טפי: {ג} <b>במקום</b> כו'. אע''ג דלא בירר דכתיב שה לבית אבות מ''מ וא''צ מדעתו של בני ביתו. גמרא: {ד} <b>משל</b> רבו. דמסתמא שלא היה דעת רבו להימנות חלק החירות על פסחו. רש''י: {ה} <b>ובריש</b> חגיגה מחלפה שטתיה דאדרבה למאי דכופין לשחרר לא יאכל אף משל עצמו כדי שרבו ימהר לשחררו שיוכל העבד לקיים המצוה. וכ''פ הר''מ:
<h3>פרק ח - משנה ב</h3>
הָאוֹמֵר לְעַבְדּוֹ, צֵא וּשְׁחוֹט עָלַי אֶת הַפֶּסַח, שָׁחַט גְּדִי, יֹאכַל. שָׁחַט טָלֶה, יֹאכַל. שָׁחַט גְּדִי וְטָלֶה, יֹאכַל מִן הָרִאשׁוֹן. שָׁכַח מָה אָמַר לוֹ רַבּוֹ, כֵּיצַד יַעֲשֶׂה, יִשְׁחוֹט טָלֶה וּגְדִי וְיֹאמַר, אִם גְּדִי אָמַר לִי רַבִּי, גְּדִי שֶׁלוֹ וְטָלֶה שֶׁלִי. וְאִם טָלֶה אָמַר לִי רַבִּי הַטָלֶה שֶׁלּוֹ וּגְדִי שֶׁלִּי. שָׁכַח רַבּוֹ מָה אָמַר לוֹ, שְׁנֵיהֶם יֵצְאוּ לְבֵית הַשְּׂרֵפָה, וּפְטוּרִין מִלַּעֲשׂוֹת פֶּסַח שֵׁנִי:
<b style="color: gray;">רע"ב</b> <b>שחט גדי יאכל</b>. רבו ממנו. ואע''ג דבכל שאר פסחים רגיל תדיר בטלה, כיון דלא פירש לו עליה סמיך: <b>יאכל מן הראשון</b>. והשני ישרף. ובגמרא מוקי לה דוקא במלך ומלכה, אית דאמרי משום שלום מלכות {ו}, ואית דאמרי מפני שסומכין על עבדיהם ואין מקפידים על סעודתן אם גדיים אם טלאים, הילכך יאכל מן הראשון כיון דליכא קפידא, דבראשון יצאו ידי חובתן. אבל אינשי דעלמא דקפדי, לא יאכל לא מן הראשון ולא מן השני, דקיי''ל אין נמנין על ב' פסחים כאחד לאכול איזה מהם שירצה, דאין ברירה, וכי בעי למיכל מהא, דלמא בשעת שחיטה לא הוה דעתיה עליה: שכח מה שאמר שפירש לו גדי או טלה, וזה שכח: <b>וטלה שלי</b>. בגמרא מוקי לה כגון שהלך העבד אצל רועה הרגיל אצל רבו ורוצה בתקנתו, ואמר לו, אם גדי אמר לך רבך גדי שלו וטלה שלך {ז} ע''מ שאין לרבך רשות בו {ח}, דכה''ג קנה העבד. דאי לאו הכי מה שקנה עבד קנה רבו ונמצאו שניהם של רבו: <b>ופטורים מלעשות פסח שני</b>. דאע''ג דשניהם יוצאים לבית השריפה ואינן נאכלין מפני שאין המנויין ניכרים, מיהו שחיטה וזריקה מעלייתא היא, חדא אהאי וחדא אהאי, דקמי שמיא גליא:
<b style="color: gray;">תוי"ט</b>
{ו} <b>בגמרא</b> אמרינן דדעתן קלה. והיינו שאם נאמר למלך שלא יאכל כלל יכעוס על עבדיו ויהרגם או שמא יכעוס על החכמים כו' שיאמר שלהקניטנו אמרו כן. ועתוי''ט: {ז} <b>כן</b> להפך א''ל ג''כ: {ח} <b>לפ''ד</b> הר''מ צריך שיאמר ומה שתרצה בו תעשה. וא''נ כשיאמר ע''מ שתצא בו ידי פסח בלחוד סגי:
<h3>פרק ח - משנה ג</h3>
הָאוֹמֵר לְבָנָיו, הֲרֵינִי שׁוֹחֵט אֶת הַפֶּסַח עַל מִי שֶׁיַּעֲלֶה מִכֶּם רִאשׁוֹן לִירוּשָׁלַיִם, כֵּיוָן שֶׁהִכְנִיס הָרִאשׁוֹן רֹאשׁוֹ וְרֻבּוֹ, זָכָה בְחֶלְקוֹ וּמְזַכֶּה אֶת אֶחָיו עִמּוֹ. לְעוֹלָם נִמְנִין עָלָיו עַד שֶׁיְּהֵא בוֹ כַזַּיִת לְכָל אֶחָד וְאֶחָד. נִמְנִין וּמוֹשְׁכִין אֶת יְדֵיהֶן מִמֶּנּוּ עַד שֶׁיִּשְׁחוֹט. רַבִּי שִׁמְעוֹן אוֹמֵר, עַד שֶׁיִּזְרוֹק עָלָיו אֶת הַדָּם:
<b style="color: gray;">רע"ב</b> <b>על מי שיעלה ראשון לירושלים</b>. כדי לזרזן קאמר, שיזדרז כל אחד להיות ראשון {ט}. ומיהו כל בניו המנה על הפסח, אלא שאותו שיעלה ראשון יזכה ראשון וכל אחיו יזכו אחריו על ידו: <b>עד שיזרק הדם</b>. לעולם יכול לימשך, אפילו אחר שחיטה עד שיזרק הדם. ומודה רבי שמעון דאין נמנין אלא עד שישחט {י}. ואין הלכה כר' שמעון:
<b style="color: gray;">תוי"ט</b>
{ט} <b>ויהיה</b> הוא ראש לאחיו שיזכו על ידו. רש''י: {י} <b>דאמר</b> קרא במכסת נפשות והדר תכוסו. ומחלוקת לימשך, דרבנן סברי מהיות משה מחיותיה דשה, ור''ש סבר מהויותיה דשה קודם גמר עבודתו:
<h3>פרק ח - משנה ד</h3>
הַמְמַנֶּה עִמּוֹ אֲחֵרִים בְּחֶלְקוֹ, רַשָּׁאִין בְּנֵי חֲבוּרָה לִתֵּן לוֹ אֶת שֶׁלּוֹ, וְהוּא אוֹכֵל מִשֶּׁלּוֹ, וְהֵן אוֹכְלִין מִשֶּׁלָּהֶן:
<b style="color: gray;">רע"ב</b> <b>הממנה אחרים על חלקו</b>. אחד מבני חבורה שהמנה אחרים על חלקו, בלא דעת חבורה: <b>רשאין בני חבורה לומר לו</b>. טול את שלך וצא ואכול אתה וחבריך, שאין בני חבורה מתרצים להיות כל אלו הדעות בחבורתן. ואית ליה להאי תנא פסח נאכל בב' חבורות:
<b style="color: gray;">תוי"ט</b> <b>.אין</b> פירוש למשנה זו
<h3>פרק ח - משנה ה</h3>
זָב שֶׁרָאָה שְׁתֵּי רְאִיּוֹת, שׁוֹחֲטִין עָלָיו בַּשְּׁבִיעִי. רָאָה שָׁלשׁ, שׁוֹחֲטִין עָלָיו בַּשְּׁמִינִי שֶׁלּוֹ. שׁוֹמֶרֶת יוֹם כְּנֶגֶד יוֹם, שׁוֹחֲטִין עָלֶיהָ בַּשֵּׁנִי שֶׁלָּהּ. רָאֲתָה שְׁנֵי יָמִים, שׁוֹחֲטִין עָלֶיהָ בַשְּׁלִישִׁי. וְהַזָּבָה {יב} שׁוֹחֲטִין עָלֶיהָ בַּשְּׁמִינִי:
<b style="color: gray;">רע"ב</b> <b>זב שראה שתי ראיות</b>. שטמא טומאת ז' ואין טעון קרבן: <b>שוחטין עליו</b>. ואע''פ שלא העריב שמשו. והוא שטבל בשעת השחיטה דהא חזי למיכל לאורתא. דדוקא טמא מת שחל שביעי שלו בי''ד נדחה לפסח שני אע''ג דחזי למיכל לאורתא, כדכתיב (במדבר ט) ויהי אנשים אשר היו טמאים לנפש אדם ולא יכלו לעשות הפסח ביום ההוא, ביום ההוא לא היו יכולים, הא לערב היו יכולים לאכול בפסח, ונדחו לפסח שני. אבל שאר טומאות אי חזי למיכל לאורתא שוחטים עליו ואע''פ שלא העריב שמשו: <b>ראה שלש</b>. לא חזי למיכל עד דמייתי כפרה: <b>שוחטין עליו</b>. אם חל שמיני שלו בערב פסח אפילו לא הביא כפרתו. והוא שנתן קרבנותיו לב''ד {יא}: <b>שומרת יום כנגד יום</b>. הרואה תוך י''א יום שבין נדה לנדה דבעיא לספור יום המחרת, שוחטין עליה ביום הספירה. דכיון שספרה מקצת היום מותרת לטבול. ואע''פ שמחוסרת הערב שמש שוחטין עליה: <b>והזבה</b>. שראתה ג' ימים רצופים בתוך י''א יום וצריכה לספור ז' נקיים ולהביא קרבן, שוחטין עליה בשמיני:
<b style="color: gray;">תוי"ט</b>
{יא} וליכא למיחש דלמא פשעי דחזקה שאין ב''ד של כהנים עומדים משם עד שיכלו כל מעות שבשופרות. גמרא: {יב} <b>והזבה</b> כו'. היינו נמי כשמסרה קרבנותיה לבית דין:
<h3>פרק ח - משנה ו</h3>
הָאוֹנֵן, וְהַמְפַקֵּחַ {יד} אֶת הַגָּל, וְכֵן מִי שֶׁהִבְטִיחוּהוּ לְהוֹצִיאוֹ מִבֵּית הָאֲסוּרִים, וְהַחוֹלֶה וְהַזָּקֵן שֶׁהֵן יְכוֹלִין לֶאֱכוֹל כַּזַּיִת, שׁוֹחֲטִין עֲלֵיהֶן. עַל כֻּלָּן אֵין שׁוֹחֲטִין עֲלֵיהֶן בִּפְנֵי עַצְמָן, שֶׁמָּא יָבִיאוּ אֶת הַפֶּסֶח לִידֵי פְסוּל. לְפִיכָךְ אִם אֵרַע בָּהֶן פְּסוּל, פְּטוּרִין מִלַּעֲשׂוֹת פֶּסַח שֵׁנִי, חוּץ מִן הַמְפַקֵּחַ בַּגַּל שֶׁהוּא טָמֵא מִתְּחִלָתוֹ {טז}:
<b style="color: gray;">רע"ב</b> <b>האונן</b>. כל זמן שלא נקבר המת קרוי אונן, ולאחר שנקבר כל יום המיתה הוא קרוי אונן {יג}, ולילה שלאחריו הוא אונן מדרבנן. ולא העמידו דבריהם במקום כרת גבי פסח, הלכך שוחטין עליו, דלאורתא חזי: <b>והמפקח בגל</b>. שנפל על אדם ואין ידוע אם ימצאנו חי או מת. שוחטין עליו דבחזקת טהרה עומד עד שיודע שנטמא: <b>שוחטין עליהם</b>. בחבורת אחרים: <b>שמא יביאוהו לידי פסול</b>. שמא יטמא אונן למתו מתוך טרדו {טו}. ומפקח גל שמא ימצאנו מת ונמצא שהאהיל על הטומאה. והחבוש שמא לא יצא. ובחבוש בבית האסורים של עובדי כוכבים מיירי, שאע''פ שהבטיחוהו, שמא לא יוציאוהו. אשר פיהם דבר שוא. אבל חבוש ע''י ישראל, כגון לכופו להוציא אשה פסולה או לשלם ממון, שוחטין עליהם אפילו בפני עצמן, אם הבטיחוהו להוציאו, דשארית ישראל לא ידברו כזב. ואם בית האסורים בתוך ירושלים אפילו בידי עובדי כוכבים שוחטין עליהם בפני עצמן, דאפשר דמעיילי לפסח לבית האסורים ואכלי ליה התם. וחולה וזקן אין שוחטין עליהן בפני עצמן, שמא יכבד עליהם החולי ולא יוכלו לאכול כזית: <b>לפיכך</b>. הואיל ובשעת שחיטה ראויין היו ונזרק הדם עליהם, אם אירע בהם פסול כמו שאמרנו, פטורים מלעשות פסח שני: <b>חוץ מן המפקח הגל</b>. ונמצא מת תחתיו שצריך לעשות פסח שני שהיה טמא מתחילתו קודם שחיטה שהרי האהיל על הטומאה משעה שהתחיל לפקח. והוא שהיה הגל עגול דודאי האהיל עליו מתחלה. אבל אם היה הגל ארוך {יז}, שמא בשעת שחיטה עדיין לא האהיל על הטומאה ופטור מלעשות פסח שני:
<b style="color: gray;">תוי"ט</b>
{יג} <b>והיינו</b> כל יום המיתה קודם קבורה ולאחר קבורה דאלו יום קבורה שאינו יום המיתה אינו אונן אלא מדבריהם ובלילה שלאחריו אין אנינות כלל אפילו מדבריהם: {יד} <b>והמפקח</b>. עת להשליך אבנים מתרגמינן עידן בחיר לפקחא דגור אבנין: {טו} <b>וקשיא</b> דהתינח כל זמן שלא נקבר אבל לאחר שנקבר מאי איכא למימר. ועתוי''ט. והר''מ מפרש דאין שוחטין על האונן לכתחלה שמא לא יאכל לגודל אבלותו ויותר הבשר וישרף: {טז} <b>שהוא</b> טמא מתחלתו. תימא לר''י מפקח הגל נמי נימא חי היה כשהתחיל לפקח. ויש לומר דכיון דמצאו מת אית לן למימר שמתחלתו היה מת שכל הטומאות כשעת מציאתן. תוספ'. (הגה''ה הכפירים ממעונתם נתנו קול גדול ולא יסף. הגאון הח''צ סימן ג' והנודע ביהודה בא''ה סימן ל''א להקשות דברי התוס' אהדדי. על פי שהעלו בריש נדה ובדף ד', דחזקת שעת מציאתן לאו דאורייתא היא רק משום חומרא דקדשים ואם כן הדרא קושיית התוספות לדוכתיה דבמפקח נמי נימא דחי היה מתחלתו. וגם למעלה מהם נשאו ראש רבותינו הט''ז והנקודות הכסף ביורה דעה סימן שצ''ז. ומדברי כולם הולך וסוער סתימת המשנה דאיך אפשר לחייב את המפקח בפסח שני. ולא נחוש לחולין בעזרה. ובחבורי פתחי נדה. בפותח ל''ה ל''ו. עמדתי על רגל אחד בעזה''י שיהו כל דברי חכמים קיימין. והמעיין לאמתה של תורה אל ישליך דברי אחרי גיוו): {יז} <b>אף</b> על פי שהוא בעגול כל שהוא ארוך עד שאפשר שלא האהיל על כל הגל מפני ארכו ארוך קרי ליה. וזה שכתב הר'מ וגל עגול הוא שיהיה כמו עגול העמוד:
<h3>פרק ח - משנה ז</h3>
אֵין שׁוֹחֲטִין אֶת הַפֶּסַח עַל הַיָּחִיד, דִּבְרֵי רַבִּי יְהוּדָה. וְרַבִּי יוֹסֵי מַתִּיר {יט}. אֲפִלּוּ חֲבוּרָה שֶׁל מֵאָה שֶׁאֵין יְכוֹלִין לֶאֱכוֹל כַּזַּיִת, אֵין שׁוֹחֲטִין עֲלֵיהֶן. וְאֵין עוֹשִׂין חֲבוּרַת נָשִׁים וַעֲבָדִים וּקְטַנִּים:
<b style="color: gray;">רע"ב</b> <b>אין שוחטין את הפסח ביחיד</b>. דכתיב (דברים טז) לא תוכל לזבוח את הפסח וכו', כלומר ביחיד {יח}: <b>אפילו חבורה של מאה</b>. ר' יוסי קאמר לה, כלומר לא תליא מילתא אלא באכילה. יחיד ויכול לאכול כזית שוחטין עליו, מאה ואין כל אחד מהם יכולין לאכול כזית אין שוחטין עליהם. והלכה כר' יוסי: <b>אין עושין חבורת נשים ועבדים</b>. לשחוט פסח. נשים ועבדים בחבורה אחת, משום הרגל עבירה. ולא קטנים ועבדים בחבורה אחת {כ}, משום פריצותא דמשכב זכור. אבל נשים ועבדים כל חדא באנפי נפשה עושין {כא}:
<b style="color: gray;">תוי"ט</b>
{יח} <b>מבאחד</b> שעריך דריש ליה באחד ביחיד וכדלקמן: {יט} <b>ורבי</b> יוסי מתיר. דהא כתיב איש לפי אכלו. ובאחד דריש ליה לזובח את פסחו בבמת יחיד שאינו חייב אלא בשעת איסור במות דכתיב באחד שעריך בשעה שכל ישראל נכנסין בשער אחד. גמרא: {כ} <b>הכי</b> איתא בגמרא. ומשמע ודאי דלחברן עם אנשים שרי: {כא} <b>אבל</b> חבורה שכולה קטנים אין עושין שאינן בני דעת. הר''מ. ואפשר דטעמא דאין הקדשן הקדש. כ''מ. ועתוי''ט:
<h3>פרק ח - משנה ח</h3>
אוֹנֵן טוֹבֵל וְאוֹכֵל אֶת פִּסְחוֹ לָעֶרֶב, אֲבָל לֹא בַקֳּדָשִׁים. הַשּׁוֹמֵעַ עַל מֵתוֹ, וְהַמְלַקֵּט לוֹ עֲצָמוֹת, טוֹבֵל וְאוֹכֵל בַּקֳּדָשִׁים. גֵּר שֶׁנִּתְגַּיַּר בְּעֶרֶב פֶּסַח, בֵּית שַׁמַּאי אוֹמְרִים, טוֹבֵל {כד} וְאוֹכֵל אֶת פִּסְחוֹ לָעֶרֶב. וּבֵית הִלֵּל אוֹמְרִים, הַפּוֹרֵשׁ מִן הָעָרְלָה כְּפוֹרֵשׁ מִן הַקֶּבֶר:
<b style="color: gray;">רע"ב</b> <b>אונן טובל ואוכל פסחו לערב</b>. דאין אנינות מן התורה אלא ביום שנאמר (ויקרא י) ואכלתי חטאת היום, יום אסור, לילה מותר. וטבילה בעי, מתוך שנאסר עד עכשיו בקדשים {כב} אצרכוהו רבנן טבילה. אבל לא אכיל אונן בשאר קדשים לערב, דאנינות לילה אסורה מדרבנן. ולגבי פסח לא העמידו דבריהם במקום כרת. אבל אכילת שאר קדשים, עשה בעלמא הוא, ואכלו אותם אשר כופר בהם (שמות כט): <b>השומע על מתו</b>. יום שמועה הוי אונן דרבנן. וכן מי שלקטו לו {כג} עצמות אביו ואמו אמרינן במסכת מועד קטן, מתאבל עליהם כל אותו היום ולערב אין מתאבל עליהם: <b>טובל ואוכל בקדשים לערב</b>. דאפילו יום גופיה מדרבנן הוא: <b>כפורש מן הקבר</b>. וצריך הזאה שלישי ושביעי. ולא נחלקו ב''ש ובית הלל אלא בערל נכרי שמל ביום י''ד, דב''ה סברי גזירה שמא יטמא לשנה הבאה ויאמר אשתקד לא טהרתי מכל טומאה {כה} עד יום ערב פסח שטבלתי ואכלתי, השתא נמי אטבול ואוכל, ולא ידע דאשתקד נכרי הוה ולא מקבל טומאה, עכשיו ישראל הוא ומקבל טומאה. ובית שמאי סברי לא גזרינן. אבל ערל ישראל {כו} כגון שמתו אחיו מחמת מילה, דביי הכל טובל ואוכל פסחו לערב {כז} ולא גזרינן ערל ישראל אטו ערל נכרי:
<b style="color: gray;">תוי"ט</b>
{כב} <b>והסיח</b> דעתו ושמא נטמא והוא לא ידע. הר'מ: {כג} <b>בגמרא</b> דאי מלקט עצמות הא בעי הזיה שלישי ושביעי: {כד} <b>טובל</b>. [דכל גר] צריך טבילה כדאשכחן במ''ת וקדשתם היום ומחר וכבסו שמלותם ועיין ברפ''ב דכריתות: {כה} <b>ואף</b> על גב דמשום זיבה בעי שמנה משום כפרה כיון דאי אפשר דלייתי כפרה דהא לא קיבל טומאה קודם שנתגייר אי אמרת נגזור לא מייתי לעולם פסח וכולי האי לא גזרו. רש''י: {כו} <b>שאם</b> יש לו עכשיו טומאה הוא נזהר בה שאף בערלתו מקבל טומאה כשאר בני אדם ליכא למיגזר ביה משום שנה הבאה. רש''י: {כז} <b>גמרא</b> ותימא לריב''א דלא מצינו בשום מקום טבילה בישראל שמל אפילו מדרבנן ול''נ לישב ל' הגמרא דאע''ג דלענין מילה א''צ טבילה כלל מ''מ לטהרת הרגל צריך טבילה וה''א דזה דמל וטבל לגזור אטו גר דמל נמי וטבל. תוי''ט:
<h2>פרק ט</h2>
<h3>פרק ט - משנה א</h3>
מִי שֶׁהָיָה טָמֵא אוֹ בְדֶרֶךְ רְחוֹקָה וְלֹא עָשָׂה אֶת הָרִאשׁוֹן, יַעֲשֶׂה אֶת הַשֵּׁנִי. שָׁגַג אוֹ נֶאֱנַס {א} וְלֹא עָשָׂה אֶת הָרִאשׁוֹן, יַעֲשֶׂה אֶת הַשֵּׁנִי. אִם כֵּן, לָמָּה נֶאֱמַר טָמֵא אוֹ שֶׁהָיָה בְדֶרֶךְ רְחוֹקָה, שֶׁאֵלּוּ פְּטוּרִין מִן הַהִכָּרֵת, וְאֵלּוּ חַיָּבִין בַּהִכָּרֵת:
<b style="color: gray;">רע"ב</b> <b>מי שהיה טמא</b>. שאלו פטורין מן הכרת. הטמא או שהיה בדרך רחוקה פטרן הכתוב מלעשות פסח ראשון, ועיקר כרת בפסח ראשון הוא {ב}, לפיכך אם לא עשו פסח שני פטורים מן הכרת: <b>ואלו חייבין בהכרת</b>. השוגג או האנוס חייבין היו בפסח ראשון אלא שהשגגה והאונס עכבתן, וכשהזידו ולא עשו פסח שני חייבין בהכרת, כדכתיב (במדבר ט) והאיש אשר הוא טהור ובדרך לא היה וחדל לעשות הפסח ונכרתה, משמע דעל כל שאר שגגות ואונסין שאירעו בראשון חוץ מטמא ודרך רחוקה חייבין כרת אם לא עשו פסח שני:
<b style="color: gray;">תוי"ט</b>
{א} <b>שגג</b> כו'. טמא לנפש כו' אנוסים או שוגגין מנין. ת''ל איש איש ריבה כו'. ולר''י דס''ל דברה תורה כלשון ב''א תני דר''י לא טמא לנפש כהרי דרך רחוקה ולא כו' הצד השוה שבהן שלא עשו את האחד יעשו את השני אף אני מרבה אנוסין ושוגגין שלא עשו כו' יעשו את השני: {ב} <b>ומיהו</b> בפסח שני נמי כתיב חטאו ישא לרבי דיליף ממגדף דכתיב גביה ונשא חטאו והוא בכרת כדתנן בריש כריתות:
<h3>פרק ט - משנה ב</h3>
אֵיזוֹ הִיא דֶרֶךְ רְחוֹקָה, מִן הַמּוֹדִיעִים וְלַחוּץ, וּכְמִדָּתָהּ לְכָל רוּחַ, דִּבְרֵי רַבִּי עֲקִיבָא. רַבִּי אֱלִיעֶזֶר אוֹמֵר, מֵאִסְקֻפַּת הָעֲזָרָה וְלַחוּץ. אָמַר רַבִּי יוֹסֵי, לְפִיכָךְ נָקוּד עַל ה' לוֹמַר, לֹא מִפְּנֵי שֶׁרְחוֹקָה וַדַּאי, אֶלָּא מֵאִסְקֻפַּת הָעֲזָרָה וְלַחוּץ:
<b style="color: gray;">רע"ב</b> <b>מן המודעית</b>. שם מקום רחוק מירושלים מהלך ט''ו מילין, והוא שיעור מהלך אדם בינוני בימי ניסן וימי תשרי שהימים והלילות שוים מהנץ החמה עד בין הערבים שהוא שעת הקרבת הקרבן {ג}: <b>חוץ לאסקופת העזרה</b>. אפילו היה קרוב לירושלים וחלה ונתעכב ולא הגיע לאסקופת העזרה עד סוף שעת הקרבת הקרבן, נדון בדין דרך רחוקה {ד}. ור' עקיבא סובר שאין לו אלא דין נאנס אבל לא דין דרך רחוקה, הואיל והיה מן המודעית ולפנים. והלכה כר''ע. לפיכך נקוד על ה' של רחוקה. אני שמעתי לדרוש, רחוק חמש אמות מאסקופת העזרה, שאפילו אינו רחוק אלא חמש אמות בלבד בסוף שעת [הקרבת] הקרבן נדון בדין דרך רחוקה:
<b style="color: gray;">תוי"ט</b>
{ג} <b>דבין</b> הערבים כתיב ביה כתמיד. ותמיד אף על פי שנשחט משש ומחצה זמנו מן התורה מתחלת שבעה ואילך שמתחלת חמה להתעקם כלפי מערב והכי אמרי' ביומא רפ''ג: {ד} <b>ובירושלמי</b> ה''א שברחוקה נקוד איש רחוק ואין דרך רחוקה:
<h3>פרק ט - משנה ג</h3>
מַה בֵּין {ה} פֶּסַח רִאשׁוֹן לַשֵּׁנִי, הָרִאשׁוֹן אָסוּר בְּבַל יֵרָאֶה וּבַל יִמָּצֵא, וְהַשֵּׁנִי, מַצָּה וְחָמֵץ עִמּוֹ בַבָּיִת. הָרִאשׁוֹן טָעוּן הַלֵּל בַּאֲכִילָתוֹ, וְהַשֵּׁנִי אֵינוֹ טָעוּן הַלֵּל בַּאֲכִילָתוֹ. זֶה וָזֶה טָעוּן הַלֵּל בַּעֲשִׂיָּתָן, וְנֶאֱכָלִין צָלִי עַל מַצּוֹת וּמְרוֹרִים, וְדוֹחִין {ז} אֶת הַשַּׁבָּת {ח}:
<b style="color: gray;">רע"ב</b> <b>והשני חמץ ומצה עמו בבית</b>. דכתיב (במדבר ט) ככל חוקת הפסח יעשו אותו, משמע מצות שבגופו כגון צלי ועל מצות ומרורים יאכלוהו {ו} עושין אותו ככל חוקת הפסח, אבל מצוות שעל גופו ממקום אחר כגון תשביתו שאור ולא תשחט על חמץ אין עושין אותו ככל חוקת הפסח: <b>הראשון טעון הלל באכילתו וכו'</b>. דכתיב (ישעיה ל') השיר יהיה לכם כליל התקדש חג, ליל המקודש לחג שהוא פסח ראשון טעון הלל, ושאינו מקודש לחג אינו טעון הלל: <b>זה וזה טעונים הלל בעשייתן</b>. דלילה מיעט קרא משיר, יום לא מיעט:
<b style="color: gray;">תוי"ט</b>
{ה} <b>מה</b> כו'. שייר דאין השני נשחט בג' כתות כדאיתא בתוספתא ושייר נמי ביקור ד' ימים דליתיה בשני כדאיתא בגמרא. תוספות: {ו} <b>אע''ג</b> דעל מצות ומרורים מקרא מלא הוא בפסח שני. ה''ק דכללא דככל חקת וגו' מרבה צלי, דדומיא דפרטא דעל מצות ומרורים כו': {ז} <b>ודוחין</b> פירש''י דשני כתיב ביה במועדו. ולמ''ד דהך במועדו אראשון קאי יליף מככל חקת הפסח. תוספות: {ח} <b>השבת</b>. בגמרא טומאה לא מ''ט. מפני טומאה דחיתיו יחזור ויעשה בטומאה:
<h3>פרק ט - משנה ד</h3>
הַפֶּסַח שֶׁבָּא בְטֻמְאָה, לֹא יֹאכְלוּ מִמֶּנּוּ זָבִין וְזָבוֹת נִדּוֹת וְיוֹלְדוֹת. וְאִם אָכְלוּ, פְּטוּרִים מִכָּרֵת. רַבִּי אֱלִיעֶזֶר פּוֹטֵר אַף עַל בִּיאַת מִקְדָּשׁ:
<b style="color: gray;">רע"ב</b> <b>לא יאכלו ממנו זבין</b>. דגבי טמא לנפש כתיב איש, דדרשינן מיניה איש נדחה ואין צבור נדחין, (אבל גבי זיבה אף ציבור נידחין) {ט}: <b>ואם אכלו פטורים מכרת</b>. דאוכל קדשים בטומאת הגוף דכתיב (ויקרא ז) כל טהור יאכל בשר, וסמיך ליה והנפש אשר תאכל בשר כו' וטומאתו עליו ונכרתה, בשר הנאכל לטהורים, טמאים חייבין עליו משום טומאה, ושאינו נאכל לטהורים כגון פסח הבא בטומאה, אין טמאין חייבין עליו משום טומאה: <b>אף על ביאת מקדש</b>. פוטר הזבין והזבות אם נכנסו למקדש פטורים, כשהפסח נדחה מפני הטומאה, דכתיב (במדבר ח) וישלחו מן המחנה כל צרוע וכל זב וכל טמא לנפש, בזמן שטמאי מתים משתלחין זבין ומצורעים משתלחין, אין טמאי מתים משתלחין אין זבין ומצורעים משתלחין. ותנא קמא לא דריש לקרא להכי, דכולהו אצטריכו לחלקם ממחנותיהם. ואין הלכה כר''א:
<b style="color: gray;">תוי"ט</b>
{ט} <b>וא''ת</b> לאשמעינן טמאי מגעי טומאות והיה נ''ל דמשום רבותא דאם אכלו פטורים מכרת נקטינהו להנך דטומאה יוצאה מגופן ואפ''ה פטורין, אלא שהר'מ כתב דטמאי מגעי טומאות הרי אלו אוכלין:
<h3>פרק ט - משנה ה</h3>
מַה בֵּין פֶּסַח מִצְרַיִם לְפֶסַח דּוֹרוֹת, פֶּסַח מִצְרַיִם מִקְחוֹ מִבֶּעָשׂוֹר {י}, וְטָעוּן הַזָּאָה בַּאֲגֻדַּת אֵזוֹב עַל הַמַּשְׁקוֹף וְעַל שְׁתֵּי מְזוּזוֹת, וְנֶאֱכָל בְּחִפָּזוֹן בְּלַיְלָה אֶחָד, וּפֶסַח דּוֹרוֹת {יא} נוֹהֵג כָּל שִׁבְעָה:
<b style="color: gray;">רע"ב</b> <b>לילה אחד ופסח דורות נוהג כל שבעה</b>. מתניתין חסורי מחסרא והכי קתני, ונאכל בחפזון בלילה אחד וחמוצו כל היום ופסח דורות חמוצו נוהג כל שבעה, דבפסח מצרים כתיב (שמות י''ג) ולא יאכל חמץ היום אתם יוצאים, קרי ביה ולא יאכל חמץ היום שאתם יוצאים בלבד:
<b style="color: gray;">תוי"ט</b>
{י} <b>מקחו</b> מבעשור כו'. דכתיב בעשור לחודש הזה זה מקחו מבעשור ואין פסח דורות מבעשור. מיהו לענין ביקור ילפינן בגמרא מדכתיב ועבדת כו' בחדש הזה שיהיו כל עבודות החדש זה כזה דהיינו שיבקר בעשור כמה טלאים ובערב פסח יקח איזה שירצה. ועתוי''ט: {יא} <b>ופסח</b> דורות כו'. וא''ת שלש כתות היאך אתה מוצא בשל מצרים וראיתי בירושלמי ניתן כח בקולו של משה והיה קולו מהלך בכל ארץ מצרים מהלך מ' יום והיה אומר ממקום פלוני עד מקום פלוני כת אחת כו' ואל תתמה, ומה אם אבק שאין דרכו להלוך נאמר והיה לאבק בכל ארץ מצרים, קול שדרכו להלוך לא כ''ש:
<h3>פרק ט - משנה ו</h3>
אָמַר רַבִּי יְהוֹשֻׁעַ, שָׁמַעְתִּי שֶׁתְּמוּרַת הַפֶּסַח קְרֵבָה, וּתְמוּרַת הַפֶּסַח אֵינָהּ קְרֵבָה, וְאֵין לִי לְפָרֵשׁ. אָמַר רַבִּי עֲקִיבָא, אֲנִי אֲפָרֵשׁ. הַפֶּסַח שֶׁנִּמְצָא קֹדֶם שְׁחִיטַת הַפֶּסַח, יִרְעֶה עַד שֶׁיִּסְתָּאֵב, וְיִמָּכֵר, וְיִקַּח בְּדָמָיו שְׁלָמִים, וְכֵן תְּמוּרָתוֹ. אַחַר שְׁחִיטַת הַפֶּסַח, קָרֵב שְׁלָמִים, וְכֵן תְּמוּרָתוֹ:
<b style="color: gray;">רע"ב</b> <b>שמעתי</b>. מרבותי: <b>שתמורת הפסח, קריבה</b>. שלמים אחר הפסח {יב}: <b>ותמורת הפסח אינה קריבה</b>. ויש תמורת פסח שאינה קריבה היא עצמה שלמים, אלא תרעה עד שתפול בה מום ותמכר ויביא בדמיה שלמים, דמותר הפסח קרב שלמים: <b>ואין לי לפרש</b>. שכחתי על איזו שמעתי תקרב, ועל איזו תרעה עד שתסתאב: <b>הפסח</b>. שאבד והפריש אחר תחתיו ונמצא פסח ראשון קודם שחיטת השני, שהיה עומד לפנינו בשעת שחיטה, הרי קבעתו שעת שחיטה בשם פסח, וזה שלא הקריבו דחהו בידים {יג} ולא יקרב הוא עצמו שלמים: <b>עד שיסתאב</b>. שיפול בו מום שלא יהיה ראוי לקרבן: <b>וכן תמורתו</b>. אם המיר בו בהמת חולין אחרי כן: <b>לאחר הפסח</b>. כלומר ואם לאחר שחיטת השני נמצא, הרי לא קבעתו שעת שחיטה בשם פסח, ולא נדחה בידים, ויקרב הוא עצמו שלמים: <b>וכן תמורתו</b>. וה''ה דמצי ר' יהושע למיתני בפסח עצמו {יד}, יש פסח קרב ויש פסח שאינו קרב:
<b style="color: gray;">תוי"ט</b>
{יב} <b>לאו</b> דוקא, דה''ה במועד עצמו דהא שלמים קרבים במועד ואפילו בחג עצמו אם הם שלמי חגיגה. ואין לפרש שר''ל שהמיר אחר שחיטת הפסח, דלא הר'ל לפרש כן בדר''י שמסופק היה: {יג} <b>ואפילו</b> למ''ד רפ''ו דיומא דאין בע''ח נדחים היינו דוקא כגון דלא דחייה בידים כגון נטמאו בעלים או שמשכו ידיהם. תוספ': {יד} <b>ובגמרא</b> הא קמ''ל דאיכא תמורת הפסח דלא קרבה. ופירש''י ולא אמרינן מתחלתה שלמים היא. ואפילו המיר קודם שחיטה לא קבעתם זמן השחיטה בשם פסח ואין בה דיחוי. אלא אף היא נקבעת בפסח ונדחית:
<h3>פרק ט - משנה ז</h3>
הַמַּפְרִישׁ נְקֵבָה {טו} לְפִסְחוֹ אוֹ זָכָר בֶּן שְׁתֵּי שָׁנִים, יִרְעֶה {טז} עַד שֶׁיִּסְתָּאֵב, וְיִמָּכֵר, וְיִפְּלוּ דָמָיו לִנְדָבָה. הַמַּפְרִישׁ פִּסְחוֹ וָמֵת, לֹא יְבִיאֶנּוּ בְנוֹ אַחֲרָיו לְשֵׁם פֶּסַח, אֶלָּא לְשֵׁם שְׁלָמִים:
<b style="color: gray;">רע"ב</b> <b>ויפלו דמיו לנדבה</b>. נותנים אותן המעות לתיבה שבמקדש ומקריבין מהן עולות נדבה: <b>לא יביאנו בנו אחריו</b>. לשם פסח. דהוה ליה פסח שמתו בעליו ואין כאן מנויין {יז}:
<b style="color: gray;">תוי"ט</b>
{טו} <b>המפריש</b> כו'. ואינם ראוים לפסח דכתיב שה תמים זכר בן שנה: {טז} <b>ירעה</b> כו'. במ''ג פ''ג דתמורה מפרש הר''ב אמאי לא תמכר בלא מום דזהו מומו הואיל ולא חזיא למלתיה. והתוספ' כתבו הואיל והיא ראויה לשלמים והפסח אחר פסח קרב שלמים הלכך לא הוי מום ע''כ ואפ''ה אינו ק''ש אלא ירעה כדפירש''י דקבעתו ההפרשה והרי הוא כקבוע שנדחה שאין הוא עצמו קרב אלא דמיו: {יז} <b>עיין</b> במשנה י' וי''א והכא מיירי שלא נתמנה בנו עמו כדאיתא בגמרא:
<h3>פרק ט - משנה ח</h3>
הַפֶּסַח שֶׁנִּתְעָרַב בַּזְּבָחִים, כֻּלָּן יִרְעוּ עַד שֶׁיִּסְתָּאֲבוּ, וְיִמָּכְרוּ, וְיָבִיא בִּדְמֵי הַיָּפֶה שֶׁבָּהֶן מִמִּין זֶה, וּבִדְמֵי הַיָּפֶה שֶׁבָּהֶן מִמִּין זֶה, וְיַפְסִיד הַמּוֹתָר מִבֵּיתוֹ. נִתְעָרַב בַּבְּכוֹרוֹת, רַבִּי שִׁמְעוֹן אוֹמֵר, אִם חֲבוּרַת כֹּהֲנִים, יֹאכֵלוּ:
<b style="color: gray;">רע"ב</b> <b>הפסח שנתערב</b>. שלשה טלאים, אחד של פסח ואחד של אשם ואחד של עולה, שנתערבו. כולן ירעו עד שיסתאבו: <b>ויביא בדמי היפה שבהן</b>. עולה דשמא היפה עולה היה. ובדמי היפה שבהן אשם דשמא היפה אשם היה. ובדמי היפה שבהן פסח אם קודם הפסח נסתאבו כולן, ואם לאחר הפסח נסתאבו יביאם לשלמים דשמא היפה פסח היה. ואותו מותר שצריך להוסיף על הב' עד שיגיעו לדמי היפה, יפסיד משלו. וכיצד עושה, אם היפה שבהן שוה סלע, מביא ג' סלעים מביתו ונוטל הסלע האחד ואומר, כל מקום שהיא העולה הרי היא מחוללת על סלע זו, ויביא ממנו עולה. ונוטל הסלע הב' ואומר, כל מקום שהוא אשם הרי הוא מחולל על סלע זו, ויביא בו אשם. וכן לשלמים {יח}: <b>נתערב הפסח בבכורות</b>. שמתן דמם ודם הפסח שוה {יט}: <b>ר' שמעון אומר אם חבורת כהנים יאכלו</b>. כולן בו בלילה, שהבכור נאכל לכהנים. ויקרב פסח לשם פסח בכ''מ שהוא, ובכורות לשם בכורות בכל מקום שהן, ואף ע''פ שהן ממעטין בזמן אכילת הבכור, שהבכור נאכל לשני ימים ולילה אחד ועכשיו אין אוכלין אותו אלא עד חצות כזמן הפסח ונמצאו מביאין קדשים לבית הפסול, ר''ש סבר שיכולין להביא קדשים לבית הפסול, ורבנן פליגי עליה ואמרי ירעו כולן עד שיסתאבו ויביא {כ} מעות בדמי היפה שבהן כדאמרן בפסח שנתערב בזבחים. ואין הלכה כר''ש:
<b style="color: gray;">תוי"ט</b>
{יח} <b>רש''י</b> יהיב טעמיה למלתיה דאל''ה הרי הוא מחליף שמביא שלמים בדמי האשם או בדמי העולה והרי קדושת הבהמה חלתה על מעות דמיה ואין משנין מקדושה לקדושה: {יט} <b>ואין</b> טעונין תנופת חזה ושוק. ולא סמיכה ולא נסכים. רש''י: {כ} <b>והתערובת</b> אוכל כולם בתורת בכור בעל מום:
<h3>פרק ט - משנה ט</h3>
חֲבוּרָה שֶׁאָבַד פִּסְחָהּ, וְאָמְרָה לְאֶחָד, צֵא וּבַקֵּשׁ וּשְׁחוֹט עָלֵינוּ, וְהָלַךְ וּמָצָא וְשָׁחַט, וְהֵם לָקְחוּ וְשָׁחֲטוּ, אִם שֶׁלּוֹ נִשְׁחַט רִאשׁוֹן, הוּא אוֹכֵל מִשֶּׁלּוֹ, וְהֵם אוֹכְלִים עִמּוֹ מִשֶּׁלּוֹ, וְאִם שֶׁלָּהֶן נִשְׁחַט רִאשׁוֹן, הֵם אוֹכְלִין מִשֶּׁלָּהֶן, וְהוּא אוֹכֵל מִשֶּׁלּוֹ. וְאִם אֵינוֹ יָדוּעַ אֵיזֶה מֵהֶן נִשְׁחַט רִאשׁוֹן, אוֹ שֶׁשָּׁחֲטוּ שְׁנֵיהֶן כְּאֶחָד, הוּא אוֹכֵל מִשֶּׁלּוֹ {כא}, וְהֵם אֵינָם אוֹכְלִים עִמּוֹ, וְשֶׁלָּהֶן יֵצֵא לְבֵית הַשְּׂרֵפָה, וּפְטוּרִין מִלַּעֲשׂוֹת פֶּסַח שֵׁנִי. אָמַר לָהֶן, אִם אֵחַרְתִּי, צְאוּ וְשַׁחֲטוּ עָלָי. הָלַךְ וּמָצָא וְשָׁחָט, וְהֵן לָקְחוּ וְשָׁחָטוּ. אִם שֶׁלָּהֶן נִשְׁחַט רִאשׁוֹן, הֵן אוֹכְלִין מִשֶּׁלָּהֶן, וְהוּא אוֹכֵל עִמָּהֶן. וְאִם שֶׁלּוֹ נִשְׁחַט רִאשׁוֹן, הוּא אוֹכֵל מִשֶּׁלּוֹ, וְהֵן אוֹכְלִין מִשֶּׁלָּהֶן. וְאִם אֵינוֹ יָדוּעַ אֵיזֶה מֵהֶם נִשְׁחַט רִאשׁוֹן, אוֹ שֶׁשָּׁחַטוּ שְׁנֵיהֶם כְּאֶחָד, הֵן אוֹכְלִין מִשֶּׁלָּהֶן, וְהוּא אֵינוֹ אוֹכֵל עִמָּהֶן, וְשֶׁלּוֹ יֵצֵא לְבֵית הַשְּׂרֵפָה, וּפָטוּר מִלַּעֲשׂוֹת פֶּסַח שֵׁנִי. אָמַר לָהֶן וְאָמְרוּ לוֹ, אוֹכְלִין כֻּלָּם מִן הָרִאשׁוֹן. וְאִם אֵין יָדוּעַ אֵיזֶה מֵהֶן נִשְׁחַט רִאשׁוֹן, שְׁנֵיהֶן יוֹצְאִין לְבֵית הַשְּׂרֵפָה. לֹא אָמַר לָהֶן וְלֹא אָמְרוּ לוֹ, אֵינָן אַחֲרָאִין {כב} זֶה לָזֶה:
<b style="color: gray;">רע"ב</b> <b>צא ובקש</b>. את האבוד ושחוט עלינו: <b>אם שלו נשחט ראשון</b>. הואיל והם אמרו לו שחוט עלינו על שלו הם נמנים ושלהם ישרף, דפסח בלא בעלים הוא ואוכלין כולם משלו: <b>ואם שלהן נשחט ראשון</b>. הוא אוכל משלו, שהרי לא נמנה על שלהן. והן אוכלין משלהן, שהרי חזרו בהן מן האבוד ומשכו ידיהן ממנו: <b>והן אינן אוכלין עמו</b>. שמא שלהן נשחט ראשון ומשכו ידיהן מזה: <b>ושלהן יצא לבית השריפה</b>. שמא שלו נשחט ראשון ואין נמנין על השני: <b>ופטורין מפסח שני</b>. דממה נפשך בראשון נמנו, ואכילה לא מעכבת: <b>אמר להן</b>. אותו היחיד שהלך לבקש את האבוד, אם אחרתי תמנוני עמכם ושחטו עלי. והם לא אמרו לו שחוט עלינו: <b>הוא אוכל עמהן</b>. ושלו ישרף. כיון שהמנוהו על שלהן הרי נמשך מן הראשון וחזר בו משליחותו: <b>ושלו יצא לבית השריפה</b>. שמא שלהן נשחט ראשון ונמשך [משלו, שהרי] עשאן שלוחין: <b>ופטור מפסח שני</b>. דממה נפשך בראשון נמנה, ואכילה לא מעכבת: <b>אמר להן</b>. שחטו עלי אם אחרתי: <b>ואמרו לו</b>. בקש ושחוט עלינו: <b>יאכלו כולם מן הראשון</b>. דהוא שלוחם והם שלוחיו: <b>ואם אין ידוע איזה ראשון שניהם ישרפו</b>. ופטורים מפסח שני: <b>אינן חייבין באחריות זה לזה</b>. אין להם טענה זה על זה. אין חוששין איזה ראשון, אלא הוא אוכל משלו, והן אוכלין משלהן:
<b style="color: gray;">תוי"ט</b>
{כא} <b>הוא</b> כו' והם אינם. אתאן כר''י בפ''ח מ''ז דס''ל דשוחטין פסח על היחיד והלכה כמותו. וא''נ אפילו לר''י וכגון שהמנה עליו אחרים: {כב} <b>אינן</b> אחראין. כתב הר''מ אף על פי שהיה בלבם שישחוט כ''א מהן על חבירו שהיו שם רמיזות ודברים שאומדין הדעת בהן שכ''א שימצא ישחוט על חבירו. וכתב הכ''מ דמיתורא דמתניתין למד כן, דאם לא כן מאי קמ''ל פשיטא:
<h3>פרק ט - משנה י</h3>
שְׁתֵּי חֲבוּרוֹת שֶׁנִּתְעָרְבוּ {כג} פִסְחֵיהֶן, אֵלּוּ מוֹשְׁכִין לָהֶן אֶחָד וְאֵלּוּ מוֹשְׁכִין לָהֶן אֶחָד, אֶחָד מֵאֵלּוּ בָּא לוֹ אֵצֶל אֵלּוּ, וְאֶחָד מֵאֵלּוּ בָּא לוֹ אֵצֶל אֵלּוּ, וְכָךְ הֵם אוֹמְרִים, אִם שֶׁלָּנוּ הוּא הַפֶּסַח הַזֶּה, יָדֶיךָ מְשׁוּכוֹת מִשֶּׁלָּךְ וְנִמְנֵיתָ עַל שֶׁלָּנוּ, וְאִם שֶׁלָּךְ הוּא הַפֶּסַח הַזֶּה, יָדֵינוּ מְשׁוּכוֹת מִשֶּׁלָּנוּ וְנִמְנִינוּ עַל שֶׁלָּךְ. וְכֵן חָמֵשׁ חֲבוּרוֹת שֶׁלּ חֲמִשָּׁה חֲמִשָּׁה, וְשֶׁל עֲשָׂרָה עֲשָׂרָה, מוֹשְׁכִין לָהֶן אֶחָד מִכָּל חֲבוּרָה וַחֲבוּרָה, וְכֵן הֵם אוֹמְרִים:
<b style="color: gray;">רע"ב</b> <b>אלו מושכין להם אחד</b>. מן הפסחים. ואלו מושכין להם אחד: <b>אחד</b>. מבני חבורה זו בא לו אצל בני חבורה זו, ואחד מזו בא לו אצל זו: <b>וכן הם אומרים</b>. לאותו יחיד הבא אצלם: <b>אם שלנו הוא</b>. אותו הפסח שמשכנו אלינו יפה בררנו את שלנו, המשך ידך משלך והמנה עמנו על שלנו: <b>אם שלך הוא פסח זה</b>. הרי אתה עליו וידינו משוכות משלנו ויהא לבני חבורה האחרת ונמנינו על זה שלך. נמצא אם החליפו הרי נמשכו כל החבורה משלהם ונמנו על אותו שבררו. וכך אומרים בני חבורה השניה ליחיד הבא אצלם. ועל כרחם צריך אחד מאלו לבא אצל אלו ולמנות עמהן, ולא אמרינן ימשכו אלו משלהן בכל מקום שהוא ואלו משלהן ויחזרו וימנו אלו על אחד ואלו על אחד, משום דאמרינן בברייתא בגמרא דאסור לימשך כל בני החבורה מן הפסח ולהניחו בלא בעלים {כד}, ושמא החליפו ורוצים למשוך מפסחם ולמנות על אחר, כשאמרו הרי ידינו משוכות משלנו הרי נותר פסח בלא בעלים מיד, וזה אסור. ועכשיו כשאחד מחבורה זו בא אצל האחרת ממה נפשך אין כאן פסח בלא בעלים, אם יפה בררו להם הרי כל בני חבורתו עליו חוץ מן האחד שפירש מהן ומשך ידו, ואם החליפו הרי הלך אחד מהם עם פסחו, וכשמשכו הנותרים ידיהם הימנו, נשאר הוא עליו: <b>וכן חמש חבורות של חמשה חמשה</b>. בני אדם, שנתערבו פסחיהן. כל חבורה וחבורה מושכין להם אחד מן הפסחים, וחמשה אנשים שבכל חבורה וחבורה מתחלקין [לחמשה] פסחים, שאם החליפו לא יהא כאן פסח שאין אחד מבעליו הראשונים עליו {כה}: <b>וכן הם אומרים</b>. כשנעשו עתה החבורות החדשים אומרים הארבעה לאחד, אם שלך הוא פסח זה הרי ידינו ארבעתנו מסולקות מד' פסחינו בכל מקום שהם ונמנינו עמך, וכן הוא וג' חוזרין ואומרין לשני, וכן הד' לכל אחד שבחבורה. וכל חבורה וחבורה כן:
<b style="color: gray;">תוי"ט</b>
{כג} <b>שנתערבו</b>. ברור הוא כי זה התערובות לא נפל אלא קודם שישחט הפסח. הר''מ: {כד} <b>ויליף</b> מדכתיב ואם ימעט הבית מהיות משה. משמע אם רצו מתמעטין ונמשכין ובלבד שיהא אחד מבני תבורה קיים דאם ימעט משמע שיש שיור: {כה} <b>לאפוקי</b> אם חבורה אחת שבהן של ד' אפשר שיתחלף. פסח שלהן לחבורה חדשה שנתחדשה מהד' שבאו מן הד' חבורות של ה'. ונמצא שאין עליו שום אחד מבעליו הראשונים ועיין לקמן:
<h3>פרק ט - משנה יא</h3>
שְׁנַיִם שֶׁנִּתְעָרְבוּ פִסְחֵיהֶם, זֶה מוֹשֵׁךְ לוֹ אֶחָד, וְזֶה מוֹשֵׁךְ לוֹ אֶחָד, זֶה מְמַנֶּה עִמּוֹ אֶחָד מִן הַשּׁוּק, וְזֶה מְמַנֶּה עִמּוֹ אֶחָד מִן הַשּׁוּק, זֶה בָא אֵצֶל זֶה, וְזֶה בָא אֵצֶל זֶה, וְכָךְ הֵם אוֹמְרִים, אִם שֶׁלִּי {כז} הוּא פֶּסַח זֶה, יָדֶיךָ מְשׁוּכוֹת מִשֶּׁלָּךְ וְנִמְנֵיתָ עַל שֶׁלִּי. וְאִם שֶׁלָּךְ הוּא פֶּסַח זֶה, יָדַי מְשׁוּכוֹת מִשֶּׁלִּי וְנִמְנֵיתִי עַל שֶׁלָּךְ:
<b style="color: gray;">רע"ב</b> <b>שנים שנתערבו פסחיהן</b>. ראובן ושמעון שנתערבו פסחיהן, ראובן מושך לו אחד ושמעון מושך לו אחד. ראובן הולך וממנה עמו אחד מן השוק, ואומר כל מקום שהוא פסח שלי הרי אתה נמנה עליו, וראובן בא לו אצל פסח שמשך לו שמעון, ושמעון בא לו אצל פסח שמשך לו ראובן, וכך אומר לו ראובן ליהודה הנשאר על פסח שמשך לו שמעון, אם שלך הוא פסח זה, שיפה בירר לו שמעון תחלה, הרי ידי משוכות משלי והריני נמנה עמך על זה, ואם שלי הוא פסח זה, שלא כוונתי מתחלה לברור יפה ואין זה פסח שנמנית עליו עם שמעון, הרי ידיך מסולקות משלך, והמנה עמי על זה. ולכך הוצרך כל אחד להמנות עמו אחד מן השוק, שאם באו להתנות כשהן יחידים ולומר אם שלי הוא פסח זה ושלך שלך הרי יפה בררנו, ואם לאו הרי אני מושך ידי משלי ונמנה על שלך. נמצא כשהוא מושך משלו הרי הוא מניח את פסחו בלא בעלים {כו}, שעדיין לא נמנה עליו אחר. והא ליכא למימר שימנה כל אחד על של חבירו קודם שימשוך ידו משלו, דאין נמנין על שני פסחים כאחד, ואין זה מנוייו:
<b style="color: gray;">תוי"ט</b>
{כו} <b>אבל</b> כשממנה עמו אחד מן השוק קודם לכן הרי יש כאן בעלים. ואע''ג דליכא אחד מבני חבורה הראשונים. ולעיל אמרינן דדוקא של ה' ה' אבל של ה' וד' לא משום דאין א' מבני חבורה כו' ולא אמרינן שימנו אחד מן השוק קודם שיתנו ויהיו ג''כ של ה'. מפרשינן בגמרא דמתניתין דלעיל כר''י דס''ל דבעינן דוקא א' של בני חבורה יהיה קיים עליו כו' והא דמהני הכא משום דר''י לטעמיה דס''ל בפ''ח מ''ז דאין שוחטין את הפסח על היחיד הלכך מעיקרא לאמנויי אחרים בהדיה קאי וכאחד מבני חבורה דמי ולדינא הלכה כמשניות אלו אף דפסקינן כרבי יוסי דלעיל. ועתוי''ט: {כז} <b>אם</b> שלי. וכמו כן יאמר השני לחבירו. הר''מ:
<h2>פרק י</h2>
<h3>פרק י - משנה א</h3>
עַרְבֵי פְסָחִים סָמוּךְ לַמִּנְחָה, לֹא יֹאכַל אָדָם עַד שֶׁתֶּחְשַׁךְ {ב}. וַאֲפִלּוּ עָנִי {ג} שֶׁבְּיִשְׂרָאֵל לֹא יֹאכַל עַד שֶׁיָּסֵב. וְלֹא יִפְחֲתוּ לוֹ מֵאַרְבָּעָה כוֹסוֹת שֶׁל יַיִן, וַאֲפִלּוּ מִן הַתַּמְחוּי {ד}:
<b style="color: gray;">רע"ב</b> <b>ערבי פסחים סמוך למנחה</b>. קודם למנחה מעט כמו חצי שעה. בתחלת שעה עשירית {א}. דתמיד קרב בתשע ומחצה והוא זמן המנחה, וקודם למנחה חצי שעה הוי בתחלת שעה עשירית: <b>לא יאכל אדם</b>. כדי שיאכל מצה לתאבון משום הדור מצוה. ולחם פשיטא דלא מצי אכיל, דחמץ אסור משש שעות ולמעלה. ומצה נמי הא אמרינן בירושלמי האוכל מצה בערב פסח כבא על ארוסתו בבית חמיו. ולא נצרכה אלא לשאר אוכלין שלא ימלא כריסו מהן: <b>עד שיסב</b>. במטה ועל השלחן כדרך בני חורין: <b>ולא יפחתו לו</b>. גבאי צדקה המפרנסים את העניים: <b>ואפילו הוא מתפרנס מן התמחוי</b>. דהיינו עני שבעניים דתנן במסכת פאה מי שיש לו מזון שתי סעודות לא יטול מן התמחוי: <b>מד' כוסות</b>. כנגד ד' לשונות של גאולה שיש בפרשת וארא. והוצאתי, והצלתי, וגאלתי, ולקחתי:
<b style="color: gray;">תוי"ט</b>
{א} <b>מנחה</b> קטנה היא דלא כמ''ב דפ''ק דשבת. דהכא טעמא משום הידור מצוה וסגי בהכי: {ב} <b>עד</b> שתחשך. דאז זמן אכילת מצה כדתניא בתוספתא. הפסח ומצה ומרור מצותן משתחשך. וטעמא משום דכתיב ואכלו את הבשר בלילה הזה ואינך איתקשו לפסח. תוספ': {ג} <b>ואפילו</b> עני. דס''ד דהסיבת עני לאו חשיבה הסיבה דאין לו על מה להסב. וי''מ דאדלעיל קאי עד שתחשך ואפילו עני כו' פירש שלא אכל כמה ימים לא יאכל עד שתחשך: {ד} <b>מן</b> התמחוי. גמרא פשיטא לא נצרכה אלא אפילו לר''ע דאמר עשה שבתך חול ואל תצטרך לבריות. הכא משום פרסומי ניסא מודה:
<h3>פרק י - משנה ב</h3>
מָזְגוּ {ה} לוֹ כוֹס רִאשׁוֹן, בֵּית שַׁמַּאי אוֹמְרִים, מְבָרֵךְ עַל הַיּוֹם, וְאַחַר כָּךְ מְבָרֵךְ עַל הַיַּיִן. וּבֵית הִלֵּל אוֹמְרִים, מְבָרֵךְ עַל הַיַּיִן, וְאַחַר כָּךְ מְבָרֵךְ עַל הַיּוֹם:
<b style="color: gray;">רע"ב</b> <b>מברך על היום</b>. בתחלה קדוש היום ואח''כ בורא פרי הגפן. שתחלה קידש היום ואח''כ בא היין, וכשם שקדם לכניסה כך קודם לברכה: <b>מברך על היין</b>. תחלה. והוא הדין למקדש על הפת. שהיין או הפת גורמים לקדוש היום, שאם אין לו יין או פת לא יקדש:
<b style="color: gray;">תוי"ט</b>
{ה} <b>מזגו</b>. ושתו ביין מסכתי תרגומו ואשתו בחמרא דמזגית:
<h3>פרק י - משנה ג</h3>
הֵבִיאוּ לְפָנָיו, מְטַבֵּל בַּחֲזֶרֶת, עַד שֶׁמַּגִּיעַ לְפַרְפֶּרֶת הַפַּת. הֵבִיאוּ לְפָנָיו מַצָּה וַחֲזֶרֶת וַחֲרֹסֶת וּשְׁנֵי תַבְשִׁילִין {ט}, אַף עַל פִּי שֶׁאֵין חֲרֹסֶת מִצְוָה. רַבִּי אֱלִיעֶזֶר בְּרַבִּי צָדוֹק אוֹמֵר, מִצְוָה {יא}. וּבַמִּקְדָּשׁ הָיוּ מְבִיאִים לְפָנָיו גּוּפוֹ שֶׁל פֶּסַח:
<b style="color: gray;">רע"ב</b> <b>הביאו לפניו</b>. הירקות. כדי שיכיר תינוק וישאל, לפי שאין דרך להביא ירקות קודם סעודה: <b>מטבל בחזרת</b>. לאו דוקא חזרת, דטבול ראשון זה הוי בשאר ירקות, אלא אם אין לו שאר ירקות מטבל בחזרת במקום שאר ירקות. ולשון מטבל אוכל. ולפי שכל אכילתן ע''י טיבול היתה, קרי לאכילה טיבול. ומיהו טיבול זה לאו בחרוסת הוא, מדקתני לקמן הביאו לפניו מצה וחזרת וחרוסת. מכלל דעדיין לא הובאו {ו}: <b>עד שמגיע לפרפר את הפת</b>. לאכילת מצה. והא קמ''ל שאין אכילה אחרת מפסקת בין אכילת ירקות לאכילת מצה. דקודם שיגיע לאותו חזרת של מצוה שמברך עליו על אכילת מרור אוכל מצה תחלה, כדכתיב (במדבר ט) על מצות ומרורים, מצות ברישא והדר מרורים: <b>וחרוסת</b>. שעושים מתאנים ולוזים ובטנים ושקדים וכמה מיני פירות ומשימין בה תפוחים {ז} ודכין הכל במדוכה ומערבין בחומץ ונותנין עליה תבלין קנה וקנמון כעין פתילות דקות ארוכות זכר לקש וצריך שתהיה עבה זכר לטיט {ח}: <b>שאין חרוסת מצוה</b>. אלא לרפואה לבטל שרף החזרת, שרע וקשה לגוף כארס: <b>רבי אליעזר ברבי צדוק אומר מצוה</b>. זכר לתפוח שהיו יולדות שם בניהם בלא עצב {י}, וזכר לטיט:
<b style="color: gray;">תוי"ט</b>
{ו} <b>אבל</b> חזרת שנאו לעיל דמכלל דתנן מטבל בחזרת ש''מ שהביאו ואלו היתה בכלל ההבאה החרוסת כמו כן הל''ל מטבל חזרת בחרוסת ודחזר ותני חזרת דברישא לא פסיקא ליה. ועתוי''ט: {ז} <b>משמע</b> דאף לת''ק משימין בה תפוחים על כל פנים מדלא כללינהו בהדי תאנים ולוזים וכו'. ועתוי''ט: {ח} <b>ולכך</b> נקרא חרוסת מלשון חרס בגמרא דף קי''ו: {ט} <b>ושני</b> תבשילין. רב יוסף אמר צריך שני מיני בשר אחד זכר לפסח ואחד זכר לחגיגה: {י} <b>שלא</b> יכירו בהן מצרים דכתיב תחת התפוח עוררתיך. רש''י: {יא} <b>מצוה</b>. וטעמא שאין מברכין עליו אף על פי שהוא מצוה לפי שהוא טפל למרור. טור:
<h3>פרק י - משנה ד</h3>
מָזְגוּ לוֹ כוֹס שֵׁנִי, וְכָאן הַבֵּן שׁוֹאֵל אָבִיו. וְאִם אֵין דַּעַת בַּבֵּן, אָבִיו מְלַמְּדוֹ, מַה נִּשְׁתַּנָּה הַלַּיְלָה הַזֶּה מִכָּל הַלֵּילוֹת, שֶׁבְּכָל הַלֵּילוֹת אָנוּ אוֹכְלִין חָמֵץ וּמַצָּה, הַלַּיְלָה הַזֶּה כֻּלּוֹ מַצָּה. שֶׁבְּכָל הַלֵּילוֹת אָנּוּ אוֹכְלִין שְׁאָר יְרָקוֹת, הַלַּיְלָה הַזֶּה מָרוֹר {יג}. שֶׁבְּכָל הַלֵּילוֹת אָנוּ אוֹכְלִין בָּשָׂר צָלִי, שָׁלוּק, וּמְבֻשָּׁל, הַלַּיְלָה הַזֶּה כֻּלּוֹ צָלִי {יד}. שֶׁבְּכָל הַלֵּילוֹת אָנוּ מַטְבִּילִין {טו} פַּעַם אַחַת, הַלַּיְלָה הַזֶּה שְׁתֵּי פְעָמִים. וּלְפִי דַעְתּוֹ שֶׁל בֵּן, אָבִיו מְלַמְּדוֹ. מַתְחִיל בִּגְנוּת וּמְסַיֵּם בְּשֶׁבַח, וְדוֹרֵשׁ מֵאֲרַמִּי אוֹבֵד אָבִי, עַד שֶׁיִּגְמוֹר כָּל הַפָּרָשָׁה כֻלָּהּ:
<b style="color: gray;">רע"ב</b> <b>וכאן הבן שואל</b>. בכל הספרים אין כתוב וכאן, אלא וכן, כמו כן בנות צלפחד דוברות (במדבר כז). כלומר ודין הוא שבמזיגת כוס שני יהיה הבן שואל מה נשתנה {יב}: <b>הלילה הזה כולו צלי</b>. בזמן שבית המקדש קיים היה הבן שואל כך: <b>מתחיל בגנות</b>. מתחלה עובדי ע''ז היו אבותינו ועבדים היינו: <b>ומסיים בשבח</b>. שקרבנו המקום לעבודתו וגאל את אבותינו ממצרים:
<b style="color: gray;">תוי"ט</b>
{יב} <b>עכשיו</b> מוזגין כוס שני קודם אכילה. רש''י: {יג} <b>מרור</b>. הא דלא אמר כולו מרור משום דאכלינן שאר ירקי בטבול ראשון. תוספ': {יד} <b>כולו</b> צלי. מוקי לה בפרק אלו דברים כבן תימא דאמר חגיגה הבאה עם הפסח ה''ה כפסח ואינה נאכלת אלא צלי. תוספ': {טו} <b>אנו</b> מטבילין. מסיק בגמרא דהכי קתני שבכל הלילות א''א מטבילין אפילו פ''א דאטו כולי יומי לא סגי דלא מטבלא חדא זימנא:
<h3>פרק י - משנה ה</h3>
רַבָּן גַּמְלִיאֵל הָיָה אוֹמִר, כָּל שֶׁלֹּא אָמַר {טז} שְׁלשָׁה דְבָרִים אֵלּוּ בַפֶּסַח, לֹא יָצָא {יז} יְדֵי חוֹבָתוֹ, וְאֵלּוּ הֵן, פֶּסַח, מַצָּה, וּמָרוֹר. פֶּסַח, עַל שׁוּם שֶׁפָּסַח הַמָּקוֹם עַל בָּתֵּי אֲבוֹתֵינוּ בְמִצְרָיִם. מַצָּה, עַל שׁוּם שֶׁנִּגְאֲלוּ {יח} אֲבוֹתֵינוּ מִמִּצְרָיִם. מָרוֹר, עַל שׁוּם שֶׁמֵּרְרוּ הַמִּצְרִים אֶת חַיֵּי אֲבוֹתֵינוּ בְמִצְרָיִם. בְּכָל דּוֹר וָדוֹר חַיָּב אָדָם לִרְאוֹת אֶת עַצְמוֹ כְּאִלּוּ הוּא יָצָא מִמִּצְרַיִם, שֶׁנֶּאֱמַר (שמות יג), וְהִגַּדְתָּ לְבִנְךָ בַּיּוֹם הַהוּא לֵאמֹר, בַּעֲבוּר זֶה עָשָׂה ה' לִי בְּצֵאתִי מִמִּצְרָיִם. לְפִיכָךְ אֲנַחְנוּ חַיָּבִין לְהוֹדוֹת {יט}, לְהַלֵּל, לְשַׁבֵּחַ, לְפָאֵר, לְרוֹמֵם, לְהַדֵּר, לְבָרֵךְ, לְעַלֵּה, וּלְקַלֵּס, לְמִי שֶׁעָשָׂה לַאֲבוֹתֵינוּ וְלָנוּ אֶת כָּל הַנִּסִּים הָאֵלּוּ, הוֹצִיאָנוּ מֵעַבְדוּת לְחֵרוּת, מִיָּגוֹן לְשִׂמְחָה, וּמֵאֵבֶל לְיוֹם טוֹב, וּמֵאֲפֵלָה לְאוֹר גָּדוֹל, וּמִשִּׁעְבּוּד לִגְאֻלָּה. וְנֹאמַר לְפָנָיו, הַלְלוּיָהּ:
<b style="color: gray;">רע"ב</b> <b>כל שלא אמר ג' דברים אלו</b>. שלא פירש טעמן של שלשה דברים הללו:
<b style="color: gray;">תוי"ט</b>
{טז} <b>כל</b> שלא אמר. דכתיב ואמרתם זבח פסח הוא. פירוש באמירה, שצ''ל פסח זה שאנו אוכלים. ואינך איתקשו לפסח וצ''ל נמי מצה זו מרור זה: {יז} <b>לא</b> יצא. כלומר לא יצא ידי חובתו כראוי אבל לא יצא כלל לא קאמר. ועתוי''ט: {יח} <b>על</b> שום שנגאלו. לשון הר''מ על שום שלא הספיק בצקת של אבותינו להחמיץ עד שנגלה עליהם הקב''ה וגאלם שנאמר ויאפו את הבצק. וה''ג הרא''ש במשנה כו'. וכתב הר''ן ולא יכלו להתמהמה שאלו יכלו כו' היו מחמיצין אותו דפסח מצרים לא נהג אלא לילה ויום כו' החמיצו עריסותיהם לצורך מחר שלא הוזהרו בב''י אלא מתוך שלא היה להם פנאי אפאוהו מצה וזכר לאותו הגאולה נצטוו באכילת מצה. ועתוי''ט: {יט} <b>להודות</b> כו'. כתב התוספ' יש אומרים שבעה הודאות ולא יותר כנגד ז' רקיעים. ויש לי לקיים גירסת הספר דט' הוו. דז' רקיעים לז' כוכבי לכת ושמיני למזלות ותשיעי המקיף ומסבב בכח בוראו יתברך בכל יום ממזרח למערב הפך תנועתם שממערב למזרח והוא הנקרא רקיע היומי כו' ונקרא ערבות ובעשירי הוא אומר למי שעשה כו' שהוא רוכב ערבות יתברך זכרו לנצח נצחים:
<h3>פרק י - משנה ו</h3>
עַד הֵיכָן הוּא אוֹמֵר, בֵּית שַׁמַּאי אוֹמְרִים {כ}, עַד אֵם הַבָּנִים שְׂמֵחָה. וּבֵית הִלֵּל אוֹמְרִים, עַד חַלָּמִישׁ לְמַעְיְנוֹ מָיִם. וְחוֹתֵם בִּגְאֻלָּה. רַבִּי טַרְפוֹן אוֹמֵר, אֲשֶׁר גְּאָלָנוּ וְגָאַל אֶת אֲבוֹתֵינוּ ממִּצְרַיִם, וְלֹא הָיָה חוֹתֵם. רַבִּי עֲקִיבָא אוֹמֵר, כֵּן ה' אֱלֹהֵינוּ וֵאלֹהֵי אֲבוֹתֵינוּ יַגִּיעֵנוּ לְמוֹעֲדִים וְלִרְגָלִים אֲחֵרִים הַבָּאִים לִקְרָאתֵנוּ לְשָׁלוֹם, שְׂמֵחִים בְּבִנְיַן עִירֶךָ וְשָׂשִׂים בַּעֲבוֹדָתֶךָ, וְנֹאכַל. שָׁם מִן הַזְּבָחִים וּמִן הַפְּסָחִים כו', עַד בָּרוּךְ אַתָּה ה', גָּאַל יִשְׂרָאֵל:
<b style="color: gray;">רע"ב</b> <b>וחותם בגאולה</b>. כלומר מסיים את ההגדה בברכת גאולה. ולא פירש תנא קמא למלתיה היאך מברכין אותה, ואתו ר' טרפון ור' עקיבא לפרושי למלתיה, ר' טרפון אומר פותח בה בברוך ואינו חותם בברוך, מידי דהוה אברכת הפירות וברכות המצות דכולה חדא הודאה היא. ולר''ע חותמין בה בברוך, לפי שמוסיף בה דברי רצוי ובקשה כן יגיענו וכו'. והלכה כר''ע:
<b style="color: gray;">תוי"ט</b>
{כ} <b>בש''א</b> כו'. נראה לי דכולי עלמא סברי רוב הלל אחר מזוני וכדתניא כו' וקסברי ב''ש דיש למהר ולא לומר קודם המזון רק מזמור א' וב''ה סברי כיון דבמזמור הראשון לא נזכר קריעת ים סוף צריך שיאמר גם השני שיש בו הזכרת קריעת ים סוף כיון שאומר אחר כך ברכת הגאולה כי לא נושעו ישראל מיד מצרים עד שנקרע הים ונטבעו המצרים ושם נאמר ויושע:
<h3>פרק י - משנה ז</h3>
מָזְגוּ לוֹ כוֹס שְׁלִישִׁי, מְבָרֵךְ עַל מְזוֹנוֹ. רְבִיעִי, גוֹמֵר עָלָיו אֶת הַהַלֵּל, וְאוֹמֵר עלָיו בִּרְכַּת הַשִּׁיר. בֵּין הַכּוֹסוֹת {כג} הַלָּלוּ, אִם רוֹצֶה לִשְׁתּוֹת, יִשְׁתֶּה. בֵּין שְׁלִישִׁי לִרְבִיעִי, לֹא יִשְׁתֶּה:
<b style="color: gray;">רע"ב</b> <b>ברכת השיר</b>. אית דאמרי נשמת כל חי {כא}. ואית דאמרי יהללוך ה' כל מעשיך {כב}. ונהגו למימרינהו לתרוייהו: <b>בין שלישי לרביעי לא ישתה</b>. שלא ישתכר ושוב לא יוכל לגמור את ההלל. ואם תאמר כבר משוכר הוא שהרי שתה כל רצונו בתוך הסעודה, יין שבתוך המזון אינו משכר {כד}, ושלאחר המזון משכר:
<b style="color: gray;">תוי"ט</b>
{כא} <b>וקראו</b> ברכת השיר לפי שבשבתות אומר אותו אחר פסוקי דזמרה. תוספ': {כב} <b>כלומר</b> ברכת השבח דגומרין בו בא''י מלך מהולל בתשבחות. רשב''ם: {כג} <b>בין</b> הכוסות. בין ב' ראשונים לב' אחרונים רשב''ם: {כד} <b>וכתב</b> ב''י דאפשר לומר דאף בין הא' לב' לא ישתה כדי שלא ישתכר וימנע מעשות הסדר וקריאת ההגדה. והא דנקט בין ג' לד' ולא ביאר בין א' לב' משום דמלתא דלא שכיחא היא להיות אדם שותה כ''כ קודם אכילה. והרי''כ כתב דיין שלפני המזון אינו משכר. וכ''כ רשב''ם:
<h3>פרק י - משנה ח</h3>
אֵין מַפְטִירִין אַחַר הַפֶּסַח אֲפִיקוֹמָן. יָשְׁנוּ מִקְצָתָן, יֹאכֵלוּ {כו}. כֻּלָּן, לֹא יֹאכֵלוּ. רַבִּי יוֹסֵי אוֹמֵר, נִתְנַמְנְמוּ, יֹאכֵלוּ. נִרְדְּמוּ, לֹא יֹאכֵלוּ:
<b style="color: gray;">רע"ב</b> <b>מפטירין</b>. אני שמעתי לשון יפטירו בשפה (תהלים כב). כלומר פותחין ואומרים, ורבותי פירשו לשון הנפטר מחבירו, כשנפטרין מן הסעודה אין מסיימין אותה באפיקומן, באפיקו מנייכו, כלומר תוציאו כליכם מכאן ונלך ונאכל במקום אחר, לא פת ולא שום דבר, גזירה דלמא אתי למיכל מן הפסח בשני מקומות. אבל לאכול דברים אחרים במקומו הראשון שרי, ובלבד שלא יעקר מחבורה זו לאכלם עם חבורה אחרת. ואית בגמרא מאן דפירש אין מפטירין אחר הפסח אפיקומן, אפיקו מיני מתיקה. דלאחר שאכלו את הפסח אין נפטרין מן הסעודה באכילת מיני מתיקה ופירות שרגילין לאכול לקנוח סעודה ואפילו במקומן, שלא יאבד טעם הפסח מפיו. וכן עיקר. וכשם שאין מפטירין אחר הפסח אפיקומן כך אין מפטירין אחר מצה אפיקומן, שצריך שיאכל כזית מצה באחרונה בזמן שאין פסח {כה}, ואחר אותה מצה אין נפטרין ממנה באכילת דבר אחר: <b>ישנו כולם לא יאכלו</b>. אם התחילו לאכול פסחיהן וישנו כולן, שוב לא יאכלו, דנראה כאוכל בשני מקומות, דמאחר שישנו הסיחו דעתם מלאכול עוד, וחשיב ליה כאכילת שתי מקומות. וחומרא בעלמא הוא. והוא הדין נמי למצה בזמן הזה: <b>רבי יוסי אומר נתנמנמו יאכלו</b>. ארישא קאי, דאמר תנא קמא ישנו מקצתן יאכלו, ואתא רבי יוסי למימר הני מילי אם נתנמנמו שלא נשקעו בשינה {כז}, אבל אם נרדמו מקצתן לא יאכלו אלו הנרדמים לכשיעורו משנתם. והלכה כר''י:
<b style="color: gray;">תוי"ט</b>
{כה} <b>משום</b> דעבידי זכר לפסח בזמן שבהמ''ק קיים. רשב''ם. ולא מבעי לתנא דמתניתין לאשמעינן כו' כיון דלא נפיש טעמא בקל יכול עבוריה טעם מצה. אבל פסח דנפיש טעמיה ולא מצי עבוריה הוי אמינא לית לן בה, קמ''ל. גמרא: {כו} <b>יאכלו</b>. פירוש אותן שישנו יאכלו לכשיקיצו. הר''נ: {כז} <b>כגון</b> דקרי ליה ועני ולא ידע לאהדורי סברא וכי מדכרי ליה מדכר. גמרא ועתוי''ט:
<h3>פרק י - משנה ט</h3>
הַפֶסַח אַחַר חֲצוֹת, מְטַמֵּא אֶת הַיָּדָיִם. הַפִּגּוּל {כט} וְהַנּוֹתָר, מְטַמְּאִין אֶת הַיָּדָיִם. בֵּרַךְ בִּרְכַּת הַפֶּסַח {ל} פָּטַר אֶת שֶׁל זֶבַח. בֵּרַךְ אֶת שֶׁל זֶבַח, לֹא פָטַר אֶת שֶׁל פֶּסַח, דִּבְרֵי רַבִּי יִשְׁמָעֵאל. רַבִּי עֲקִיבָא אוֹמֵר, לֹא זוֹ פוֹטֶרֶת זוֹ, וְלֹא זוֹ פוֹטֶרֶת זוֹ:
<b style="color: gray;">רע"ב</b> <b>הפסח אחר חצות מטמא את הידים</b>. דהא נותר הוא מחצות ואילך {כח}, ורבנן גזרו על הנותר שיטמא את הידים כדי שלא יתעצלו באכילתו. ומנלן דפסח לאחר חצות הוי נותר, דכתיב בפסח (שמות יב) ואכלו את הבשר בלילה הזה, וכתיב התם ועברתי בארץ מצרים בלילה הזה, מה להלן עד חצות אף כאן עד חצות: <b>ברכת הפסח</b>. אשר קדשנו במצותיו וצונו לאכול הפסח. ברכת הזבח, אשר קדשנו במצותיו וצונו לאכול הזבח. וזבח האמור כאן הוא חגיגת יום ארבעה עשר. והלכה כר''ע:
<b style="color: gray;">תוי"ט</b>
{כח} <b>ובגמרא</b> דמתניתין ראב''ע היא דס''ל דמה''ת אינו נאכל אלא עד חצות כדיליף להו מקראי דאל''ה אלא מגזירת חכמים כו' לא הוי נותר. ועתוי''ט: {כט} <b>הפגול</b>. משום חשדי כהונה שלא יפגלוהו ברצון להפסיד את הבעלים גזרו עליו טומאה. גמרא: {ל} <b>ברכת</b> הפסח. כ''ע ס''ל דמתנה א' דפסח בשפיכה הוא שעומד על היסוד או בקרוב ושופך בנחת כו'. ומתנות דשאר קרבנות בזריקה מרחוק כו' ובהא פליגי דר''י סבר זריקה בכלל שפיכה ואם נתן הנזרקים בשפיכה יצא, ואין שפיכה בכלל זריקה ואם נתן הפסח בזריקה לא יצא. ולפיכך ברכת הפסח פוטרת ושל זבח אינה פוטרת ור''ע סבר דנזרקים בשפיכה ג''כ לא יצא ולפיכך לא זו פוטרת כו'. גמרא: