<h1>משנה - ראש השנה</h1>

<h2>פרק א</h2>
<h3>פרק א - משנה א</h3>
אַרְבָּעָה רָאשֵׁי שָׁנִים הֵם. בְּאֶחָד בְּנִיסָן רֹאשׁ הַשָּׁנָה לַמְּלָכִים וְלָרְגָלִים. בְּאֶחָד בֶּאֱלוּל רֹאשׁ הַשָּׁנָה לְמַעְשַׂר בְּהֵמָה. רַבִּי אֶלְעָזָר וְרַבִּי שִׁמְעוֹן אוֹמְרִים, בְּאֶחָד בְּתִשְׁרֵי {ט}. בְּאֶחָד בְּתִשְׁרֵי רֹאשׁ הַשָּׁנָה לַשָּׁנִים {י} וְלַשְּׁמִטִּין וְלַיּוֹבְלוֹת, לַנְּטִיעָה וְלַיְרָקוֹת. בְּאֶחָד בִּשְׁבָט {יז}, רֹאשׁ הַשָּׁנָה לָאִילָן, כְּדִבְרֵי בֵית שַׁמַּאי. בֵּית הִלֵּל אוֹמְרִים, בַּחֲמִשָּׁה עָשָׂר בּוֹ:
<b style="color: gray;">רע"ב</b> <b>ארבעה ראשי שנים הן</b>. למלכים. מלכי ישראל מונין להם מניסן. שאם מלך מלך בשבט או באדר, משהגיע ניסן כלתה לו שנה ומתחילין למנות לו שנה שניה. ומקרא נפקא לן דמניסן מנינן להו דכתיב (מלכים א' ו') ויהי בשמונים שנה וארבע מאות שנה לצאת בני ישראל מארץ מצרים בשנה הרביעית בחדש זיו הוא החודש השני למלוך שלמה על ישראל, מקיש מלכות שלמה ליציאת מצרים {א}, מה יציאת מצרים מניסן מנינן לה {ב}, אף למלכות שלמה מניסן מנינן לה. ולמלכי אומות העולם מונין מתשרי, והיינו דתנן לקמן בסמוך באחד בתשרי ראש השנה לשנים, כלומר לשנים של מלכי אומות העולם. ונפקא מינה, לפי שרגילין. למנות זמן שטרות לשנות המלך משנה שעמד בה, משום שלום מלכות. ואם עמד מלך באדר {ג} וכתב לו הסופר בניסן שלאחר שלשה עשר חדש {ד}, ניסן של שנה שניה, כיון דניסן ראש השנה למלכים, הוה ליה שטר מוקדם ופסול, משום דהאי ניסן של שנה שלישית הוא, ושטרי חוב המוקדמים פסולים, לפי שנמצא טורף לקוחות, שלקחו השדה מן הלוה בין זמנו של שטר לזמן ההלואה, שלא כדין, שהרי קדמה מכירה להלואה, לפיכך קנסוהו לאבד גם מזמן ההלואה ואילך ולא גבי ממשעבדי {ה}: <b>ולרגלים</b>. הכי קאמר, רגל שבו שהוא פסח, ראש השנה לרגלים לענין הנודר, שאם עברו עליו שלשה רגלים משנדר ולא קיים נדרו עובר על בל תאחר. ורבי שמעון אומר {ו} שאינו עובר על בל תאחר עד שיעברו עליו שלש רגלים כסדרן, וחג המצות תחלה, כמו שהן סדורים במקרא (דברים ט''ז). בחג המצות ובחג השבועות ובחג הסוכות. ופסק הלכה, משיעבור עליו רגל אחד בלבד ולא הביא נדרו עובר בעשה, דכתיב (שם י''ב) ובאת שמה והבאתם שמה עולותיכם וגו', רגל ראשון שאתה בא אתה צריך להביא. ומשיעברו עליו שלש רגלים עובר על בל תאחר. ואין הלכה כר' שמעון דבעי שלש רגלים כסדרן: <b>ראש השנה למעשר בהמה</b>. שאין מעשרים מן הנולדים בשנה זו על הנולדים בחברתה, דכתיב (דברים י''ד) עשר תעשר, בשתי מעשרות הכתוב מדבר, אחד מעשר דגן ואחד מעשר בהמה, ואמר קרא שנה שנה, ולא משנה זו על של חברתה: <b>ורבי אלעזר ורבי שמעון אומרים באחד בתשרי</b>. כיון דאתקש מעשר בהמה למעשר דגן, מה מעשר דגן ר''ה שלו תשרי, אף מעשר בהמה ר''ה שלו תשרי. ואין הלכה כר''א ור''ש [דאמרי] בא' בתשרי. ות''ק סבר כיון דאתקש מעשר בהמה למעשר דגן דכתיב עשר תעשר, מה דגן סמוך לגמרו עישורו, שהרי ר''ה שלו תשרי והוא סמוך לגמרו {ז} שכל ימות [החמה] עומד בגורן להתיבש, אף מעשר בהמה נמי סמוך לגמרו עישורו דהיינו אחד באלול, שהבהמות יולדות באב שאז נגמר זמן עיבורן, דהכי ילפינן מקרא. דכתיב (תהלים ס''ה) לבשו כרים הצאן ועמקים יעטפו בר, אימתי לבשו כרים הצאן, כלומר שמתלבשות מהזכרים העולים עליהם ומתעברות, בזמן שהעמקים יעטפו בר, דהיינו באדר שהזריעה צומחת וניכרת יפה. ויולדות באב, דזמן עיבורה של בהמה דקה ה' חדשים {ח}. הלכך ר''ה של מעשר בהמה בא' באלול סמוך לגמרו: <b>לשנים</b>. לשני מלכי אומות העולם, כדפרישית לעיל: <b>ולשמיטיז וליובלות</b>. משנכנס תשרי אסור לחרוש ולזרוע מן התורה: <b>ולנטיעה</b>. אם נטע אילן מ''ה יום קודם אחד בתשרי {יא}, שהם שתי שבתות לקליטה, שהנטיעה נקלטת בשתי שבתות, ושלשים יום אחר הקליטה להחשב שנה, דשלשים יום בשנה חשובים שנה {יב}, הרי מ''ה יום. כשיגיע אחד בתשרי מונין לה שנה שניה משנות הערלה, ולתשרי של שנה האחרת מונין לה שנה שלישית, ולאחר שנה שלישית כשיגיע אחד בתשרי של שנה רביעית, אם חנטו בנטיעה זו פירות, עדיין הם אסורים משום ערלה {יג}. שאע''פ שתשרי ר''ה לנטיעה, ט''ו בשבט ר''ה לאילן וזה כבר נעשה אילן, לפיכך אין שנתו מתחדשת לצאת מידי ערלה עד ט''ו בשבט, ומשם ואילך אם יחנטו בו פירות הם תורת רבעי עליהן לאכלן בירושלים, ובט''ו בשבט לשנה הבאה יצאו מידי רבעי פירות החונטים בה מכאן ואילך: <b>ולירקות</b>. למעשר ירק {יד} שאין. תורמין מן הירק שנלקט לפני ר''ה על הירק הנלקט לאחר ר''ה {טו}: <b>ראש השנה לאילן</b>. לענין מעשר {טז} פירות שאין מעשרין פירות אילן שחנטו קודם שבט. על שחנטו לאחר שבט, דבאילן אזלינן בתר חנטה. אי נמי נפקא מיניה לענין שנה שלישית של שמיטה שנוהג בה מעשר עני, שאותן פירות שחנטו מר''ה של שנה שלישית עד שבט דנין אותן כפירות של שנה שניה שעברה ונוהג בהן מעשר ראשון ומעשר שני, ומשבט ואילך נוהג בהן מעשר ראשון ומעשר עני:
<b style="color: gray;">תוי"ט</b>
{א} שהרי מנה שנה זו שנת ת''פ ליצ''מ, ושנת ד' למלך שלמה. רש''י: {ב} <b>כדיליף</b> לה מקראי בגמרא: {ג} <b>למלכי</b> ישראל אסברא ליה דבהו קיימינן השתא: {ד} <b>דאלו</b> בניסן שלאחר אדר וכתב של שנה ראשונה. אע''פ שלפי האמת היא שנה חב' ליכא למיחש כו' שכיון שזה המלך לא מלך שום ניסן. ושם המלך הרי כתוב בשטר. ונמצא שלא יוכל לטרוף לקוחות אלא שלקחו אחר הניסן שמלך זה המלך ולאותו כדין הוא טורף: {ה} <b>עיין</b> בהר''ב מ''ה פ''י דשביעית: {ו} <b>כלומר</b> ור''ש הוא גמרא וטעמייהו דר''ש ורבנן מקראי ילפינן להו בגמרא: {ז} <b>והאי</b> גמרו היינו שנגמר להתחייב במעשר. שאין אוכלים אפילו עראי והוא משיראה פני חבית: {ח} <b>גמרא</b> וזמן לידת בהמה גסה אע''ג דיולדת לט' חדשים נמי באב הוא. אלא שזמן עבורן קדים ד' חדשים ועתוי''ט: {ט} <b>בתשרי</b>. וד' ראשי שנים דחשבי לט''ו בניסן שהוא ר''ה לרגלים. ה''ק ד' ראשי שנים לד''ה. לר''ש דבעי ג' רגלים כסדרן דל מעשר בהמה ולדפליגי עליה דל רגלים. גמרא: {י} <b>לשנים</b> כו'. מקראי ילפינן להו בגמרא: {יא} <b>שיום</b> הנטיעה אינו מכלל ימי הקליטה: {יב} <b>בגמרא</b> יליף לה: {יג} <b>הכי</b> ילפינן להו בגמרא: {יד} <b>ומפרש</b> בגמרא דתנא תני ירקות שמעשרותיהן מדרבנן. וכ''ש מה שחייבים מדאורייתא. ותני ירקות לשון רבים, משום דתרי גווני ירק הן דאזלינן בתר לקיטה כדאמרי' לענין גורנו משנאגד: {טו} <b>ובגמרא</b> איתא נמי ואם היתה שניה נכנסת לשלישית כו' כדבסמוך בהר''ב: {טז} <b>דלענין</b> ערלה ורבעי כבר נתבאר לעיל: {יז} <b>בשבט</b>. הואיל ויצאו רוב גשמי שנה ועלה השרף באילנות. ונמצא הפירות חונטין מעתה גמרא:
<h3>פרק א - משנה ב</h3>
בְּאַרְבָּעָה פְרָקִים הָעוֹלָם נִדּוֹן, בַּפֶּסַח עַל הַתְּבוּאָה, בָּעֲצֶרֶת עַל פֵּרוֹת הָאִילָן, בְּרֹאשׁ הַשָּׁנָה {יט} כָּל בָּאֵי הָעוֹלָם עוֹבְרִין לְפָנָיו כִּבְנֵי מָרוֹן, שֶׁנֶּאֱמַר (תהלים לג) הַיּוֹצֵר יַחַד לִבָּם, הַמֵּבִין אֶל כָּל מַעֲשֵׂיהֶם. וּבֶחָג {כב} נִדּוֹנִין עַל הַמָּיִם:
<b style="color: gray;">רע"ב</b> <b>בארבעה פרקים</b>. בשנה: <b>בפסח על התבואה</b>. מדאמרה תורה הביאו לפני עומר בפסח כדי שאברך לכם תבואה שבשדות, מינה ידעינן דבפסח נידונים על התבואה {יח}: <b>ובעצרת על פירות האילן</b>. מדאמרה תורה הביאו לפני שתי הלחם בעצרת כדי שאברך לכם פירות האילן, וחטה עץ קרייה רחמנא דכתיב (בראשית ב') ומעץ הדעת טוב ורע, כמאן דאמר עץ שאכל אדם הראשון חטה היה: כבני מרון: כבני אמריא, ככבשים הללו שמוציאין אותן בפתח קטן זה אחר זה לעשרן, ואין שנים יכולים לצאת כאחד: <b>היוצר יחד לבם</b>. הכי קאמר, היוצר והוא הקב''ה רואה יחד לבם ומבין אל כל מעשיהם שאע''פ שעוברים לפניו אחד אחד, מ''מ כולן נסקרים בסקירה אחת {כ}: <b>ובחג נידונין על המים</b>. מדאמרה תורה נסכו לפני מים בחג {כא}:
<b style="color: gray;">תוי"ט</b>
{יח} <b>ז''ל</b> חברייתא מפני מה אמרה התורה חביאו עומר בפסח מפני שהפסח זמן תבואה הוא אמר הקב''ה חביאו כו' כדי כו' וכן בכולם: {יט} <b>בר''ה</b>. בגמרא (דף ח') ילפינן לה מקראי. ואף על גב דודאי על כל המאורעות נידונין ובכללם אינך ג' דינים מ''מ בשלשה פרקים הללו הוא גזר דין של כל העולם. ובר''ה כל באי כו' וגוזרין לכ''א חלקו מדברים אלו. הר''נ. ועתוי''ט: {כ} <b>גמרא</b> ופירש''י ואקרא דלעיל מיניה קמהדר השגיח אל כל כו' היוצר אותם השגיח יחד את לבם. ולהכי נסיב האי תנא להך קרא לומר שאף על פי שעוברין כבני מרון בדקדוק גדול מ''מ כולן נסקרין בסקירה אחת וז''ש הר''מ והנגלה מזה המאמר מבואר כאשר תראה. אבל הנסתר ענינו קשה בלי ספק ע''כ. כי האדם א''א לצייר שני הפכים בנושא אחד בזמן א' שיעברו אחד אחד ויהיו נסקרים בסקירה אחת אבל כמו שא''א להשיג מהותו יתברך ויתעלה זכרו נצח, כן א''א להשיג השגחתו וסקירתו. תוי''ט: {כא} <b>כדי</b> שיתברכו לכם גשמי השנה. ברייתא: {כב} <b>ובחג</b>. ואע''פ ששלשתן בשם חגים נקראו בכתוב. מ''מ מלת חג הנחתו על המחול והריקוד שהוא בחג הסוכות והיתה שמחה יתירה של בית השואבה:
<h3>פרק א - משנה ג</h3>
עַל שִׁשָּׁה חֳדָשִׁים הַשְּׁלוּחִין יוֹצְאִין, עַל נִיסָן {כג} מִפְּנֵי הַפֶסַח, עַל אָב מִפְּנֵי הַתַּעֲנִית, עַל אֱלוּל מִפְּנֵי רֹאשׁ הַשָּׁנָה, עַל תִּשְׁרֵי מִפְּנֵי תַקָּנַת הַמּוֹעֲדוֹת, עַל כִּסְלֵו מִפְּנֵי חֲנֻכָּה, וְעַל אֲדָר מִפְּנֵי הַפּוּרִים {כה}. וּכְשֶׁהָיָה בֵית הַמִּקְדָּשׁ קַיָּם, יוֹצְאִין אַף עַל אִיָּר מִפְּנֵי פֶסַח קָטָן {כו}:
<b style="color: gray;">רע"ב</b> <b>שלוחין יוצאין</b>. כשקדשו בית דין את החודש שולחין ומודיעין לגולה יום שקידשוהו, אם ביום שלשים וחודש שעבר חסר, אם ביום ל''א וחודש שעבר מלא. ושלוחי בית דין אין מחללין לא את השבת ולא את יום טוב: <b>ועל אב מפני התענית</b>. לפי שהוכפלו בו צרות יותר משאר תעניות {כד}: <b>ועל אלול מפני ראש השנה</b>. מודיעין מתי אלול ועושין ראש השנה ביום שלשים באלול בגולה, דרוב שנים אין אלול מעובר. ואע''פ שספק בידם שמא יעברוהו בית דין, אי אפשר להם לדעת, ועל כרחן הולכים אחר רוב שנים. ואם לא ידעו מתי מתחיל [אלול] לא ידעו יום שלושים שלו: <b>ועל תשרי מפני תקנת המועדות</b>. לאחר שקדשו בית דין לתשרי, השלוחין יוצאין ליום המחרת והולכין עד מקום שיכולין להגיע עד החג ומודיעין אותם אם עיברו ב''ד את אלול אם לאו, כדי שלא יהא לבן נוקפן ביום הכפורים ובסוכות: <b>פסח קטן</b>. פסח שני:
<b style="color: gray;">תוי"ט</b>
{כג} <b>ניסן</b>. אבל סיון מפני העצרת לא צריך דבספירת עומר הדבר תלוי. תוספ': {כד} <b>ואע''ג</b> דבי'ז בתמוז נמי ארעו ה' דברים חורבן בהמ''ק תקיפא טובא. ועוד דבט''ב צרה אחת הוכפלה בו. תוספ': {כה} <b>הפורים</b>. ואלו על אדר השני מפני פורים לא קתני. דם''ל דלעולם אדר הא' מעובר וידעו בני הגולה דביום ל''א נתקדש. גמרא: {כו} <b>פ''ק</b>. לפיכך קרי ליה פסח קטן דלא היה רק יום אחד. מפרש הר''מ בהלכות קידוש החודש:
<h3>פרק א - משנה ד</h3>
עַל שְׁנֵי חֳדָשִׁים מְחַלְּלִין אֶת הַשַּׁבָּת, עַל נִיסָן וְעַל תִּשְׁרֵי, שֶׁבָּהֶן הַשְּׁלוּחִין יוֹצְאִין לְסוּרְיָא, וּבָהֶן {כח} מְתַקְּנִין אֶת הַמּוֹעֲדוֹת. וּכְשֶׁהָיָה בֵית הַמִּקְדָּשׁ קַיָּם, מְחַלְּלִין אַף עַל כֻּלָּן מִפְּנֵי תַקָּנַת הַקָּרְבָּן:
<b style="color: gray;">רע"ב</b> <b>מחללין את השבת</b>. עדים שראו את החודש, כדי לילך ולהודיע לב''ד: <b>שבהם שלוחי בית דין יוצאים לסוריא</b>. להודיע לגולה יום קביעותם {כז}, הלכך חשיבי. ומן התורה מחללין על כולן, אבל רבנן אסרו לפי שאין תקון המועדות תלוי בהן, אבל שני חדשים אלו העמידו על דין תורה, שכל המועדות תלויין בהן: <b>תקנת קרבן</b>. של ראש חודש שיהא קרב בזמנו:
<b style="color: gray;">תוי"ט</b>
{כז} <b>היינו</b> לאחר שישמעו מפי ב''ד מקודש דאף שנראה בעליל או בליל שלשים צריכין להמתין עד שישמעו כו' דדילמא ממלכי ב''ד ומעברי ליה ואתי לקלקולי מועדות. וא''כ אם לא יבואו עדים ויתעבר החודש לא יצאו השלוחין עד למחר שאין מקדשין בלילה (ואף דאז א''א לדחותו יותר צריכין להמתין דגזרי האי אטו האי) נמצאו ממעטין הלוכן מהלך לילה ויותר. אבל בשאר חדשים אינם צריכין להמתין עד שישמעו מקודש דאין המועדות תלוין בהם וא''כ אין חלול שבת ממהר יציאת השלוחים. גמרא ופירש''י ותוספ': {כח} <b>ובהן</b> כו'. אבל אלול אף על גב דמניה חשבינן לעשות ביום ל' ר''ה לא נפקא מינה מידי לפי שעדיין ביום ל' יושבים ומצפים כו'. ואם לא נודע להם נוהגין היום ויום ל''א קדש עד שיבואו להם שלוחי תשרי. הר''מ:
<h3>פרק א - משנה ה</h3>
בֵּין שֶׁנִּרְאָה בַעֲלִיל {כט} בֵּין שֶׁלֹּא נִרְאָה בַעֲלִיל, מְחַלְּלִין עָלָיו אֶת הַשַּׁבָּת, רַבִּי יוֹסֵי אוֹמֵר, אִם נִרְאָה בַעֲלִיל, אֵין מְחַלְּלִין עָלָיו אֶת הַשַּׁבָּת:
<b style="color: gray;">רע"ב</b> <b>בעליל</b>. למעלה מן הארץ הרבה, שהכל רואים אותה: <b>שלא בעליל</b>. למטה בשפולו של רקיע סמוך לארץ, ואדמומית החמה מכסה אותה ואינה ניכרת כל כך: <b>אין מחללין</b>. דודאי ראו אותה בירושליס. ואין הלכה כרבי יוסי:
<b style="color: gray;">תוי"ט</b>
{כט} <b>. בעליל</b>. לישנא דקרא אמרות ה' וגו' בעליל לארץ. שפירושו גלוי לכל. גמרא:
<h3>פרק א - משנה ו</h3>
מַעֲשֶׂה שֶׁעָבְרוּ יוֹתֵר מֵאַרְבָּעִים זוּג, וְעִכְּבָן רַבִּי עֲקִיבָא בְלוּד. שָׁלַח לוֹ רַבָּן גַּמְלִיאֵל, אִם מְעַכֵּב אַתָּה אֶת הָרַבִּים, נִמְצֵאתָ מַכְשִׁילָן {ל} לֶעָתִיד לָבֹא:
<b style="color: gray;">רע"ב</b> <b>ארבעים זוג</b>. כתי עדים זוג אחר זוג: <b>ועכבן רבי עקיבא</b>. שלא היה לבית דין צורך בהן: <b>אתה מכשילן לעתיד לבא</b>. שימנעו מלבוא להעיד כשיראו שדבריהן לא נשמעו. והלכה כרבן גמליאל:
<b style="color: gray;">תוי"ט</b>
{ל} <b>מכשילן</b>. ושמא יהיה אצל אחד מהן בזמן העתיד עדות מועיל בירח אחד וימנע כו'. הר''מ:
<h3>פרק א - משנה ז</h3>
אָב וּבְנוֹ שֶׁרָאוּ אֶת הַחֹדֶשׁ, יֵלֵכוּ. לֹא שֶׁמִּצְטָרְפִין זֶה עִם זֶה, אֶלָּא שֶׁאִם יִפָּסֵל {לא} אֶחָד מֵהֶן, יִצְטָרֵף הַשֵּׁנִי עִם אַחֵר. רַבִּי שִׁמְעוֹן אוֹמֵר, אָב וּבְנוֹ וְכָל הַקְּרוֹבִין, כְּשֵׁרִין לְעֵדוּת הַחֹדֶשׁ. אָמַר רַבִּי יוֹסֵי, מַעֲשֶׂה בְטוֹבִיָּה הָרוֹפֵא, שֶׁרָאָה אֶת הַחֹדֶשׁ בִּירוּשָׁלַיִם, הוּא וּבְנוֹ וְעַבְדּוֹ מְשֻׁחְרָר, וְקִבְּלוּ הַכֹּהֲנִים אוֹתוֹ וְאֶת בְּנוֹ, וּפָסְלוּ אֶת עַבְדּוֹ {לג}. וּכְשֶׁבָּאוּ לִפְנֵי בֵית דִּין, קִבְּלוּ אוֹתוֹ וְאֶת עַבְדּוֹ, וּפָסְלוּ אֶת בְּנוֹ:
<b style="color: gray;">רע"ב</b> <b>אב ובנו וכל הקרובים כשרים לעדות החדש</b>. דאמר להו רחמנא למשה ולאהרן (שמות י''ב) החדש הזה לכם, עדות זו של חדש תהא כשרה בכם ואע''פ שאתם אחים. ורבנן דפליגי עליה אמרי, החדש הזה לכם, עדות זו תהא מסורה לכם, לגדולים שבדור כמותכם {לב}. ואין הלכה כרבי שמעון:
<b style="color: gray;">תוי"ט</b>
{לא} <b>יפסל</b> פירש''י יכשל בפיו כשיבדקוהו כדלקמן. והר''מ כתב שמא ימצא אחד מהן פסול מפני שהוא גזלן וכיוצא בו משאר הפסלנות: {לב} <b>שיקבלו</b> העדות ויקדשו החדש. רש''י: {לג} <b>עבדו</b>. ס''ל כר''ש דמכשיר בקרוב. ודרשו נמי כשרים ומיוחסים כדדרשינן מאתך בדומין לך. תוספ':
<h3>פרק א - משנה ח</h3>
אֵלּוּ הֵן הַפְּסוּלִין {לד}, הַמְשַׂחֵק בַּקְּבְיָא, וּמַלְוֵי בָרִבִּית, וּמַפְרִיחֵי יוֹנִים, וְסוֹחֲרֵי שְׁבִיעִית, וַעֲבָדִים. זֶה הַכְּלָל, כָּל עֵדוּת שֶׁאֵין הָאִשָּׁה כְשֵׁרָה לָהּ, אַף הֵן אֵינָן כְּשֵׁרִים לָהּ:
<b style="color: gray;">רע"ב</b> <b>משחקים בקוביא</b>. עצמות שמשחקים בהן בערבון. ואמור רבנן אסמכתא לא קניא והרי הן גזלנים מדרבנן {לה}: <b>ומלוי בריבית</b>. לא קרוי גזלן דאורייתא למפסליה, דהא מנפשיה יהיב ליה {לו}: <b>מפריחי יונים</b>. היינו כעין קוביא, אם תקדמיה יונך ליוני: <b>וסוחרי שביעית</b>. עושין סחורה בפירות שביעית, ורחמנא אמר לאכלה ולא לסחורה {לז}. ולפי שנחשדו כל אלו לעבור על דת מחמת ממון, חשדום להיות מעידים שקר על שוחד: <b>והעבדים</b>. פסולים דאורייתא הם {לח}, קל וחומר מאשה: <b>עדות שאין האשה כשרה לה</b>. לפי שיש עדות שהאשה כשרה, כגון להעיד לאשה שמת בעלה להתירה לינשא לזרים, וכן להעיד על סוטה שנטמאת שלא תשתה. והנך פסולין דרבנן, נמי כשרים. אבל פסולין בעבירה מן התורה לא הכשירו חכמים בעדות האשה {לט}, ואע''פ שהכשירו העבד והאשה שהן פסולים לעדות מן התורה:
<b style="color: gray;">תוי"ט</b>
{לד} <b>הפסולין</b>. פירוש מדרבנן דאי מדאורייתא כל העובר עבירה שהיה בה מלקות כו' וא''כ גזלן הר'ל למיתני דכתיב בהדיא אל תשת וגו' והא קמ''ל דאע''פ שהן כשרים מן התורה פסולים לעדות החדש: {לה} <b>מדאורייתא</b> אינו קרוי גזלן אלא החוטף מיד איש כדכתיב ייגזול החנית מיד המצרי. רש''י. והתוספ' כתבו דכיון דמדעתו נותן לא נחשב בעיניו כגזל: {לו} <b>וכלומר</b> דלא משמע ליה לאינש אסורא כשנותן לו מדעתו, אא''כ ממשכנו על כרחו. תוספ': {לז} <b>ומשום</b> דמיירי בשביעית בזמן הזה לא הוו פסולי דאורייתא א''נ דמיירי שממציאים מעות לעניים ואספו להו שאין זו סחורה גמורה דאזלו בשליחותייהו. תוספ': {לח} <b>ואצטריך</b> למתני דלא תימא כיון דלא מחמת עבירה מפסלי. מכשרי לעדות החודש מידי דהוה אקרובים לר''ש. תוספ': {לט} <b>ואם</b> מסיחים לפי תומן לא גרועי מאינך מסיח לפי תומו דכשר:
<h3>פרק א - משנה ט</h3>
מִי שֶׁרָאָה אֶת הַחֹדֶשׁ וְאֵינוֹ יָכוֹל לְהַלֵּךְ, מוֹלִיכִין {מ} אוֹתוֹ {מא} עַל הַחֲמוֹר, אֲפִלּוּ בַמִּטָּה. וְאִם צוֹדֶה לָהֶם, לוֹקְחִין בְּיָדָם מַקְּלוֹת. וְאִם הָיְתָה דֶרֶךְ רְחוֹקָה, לוֹקְחִין בְּיָדָם מְזוֹנוֹת, שֶׁעַל מַהֲלַךְ לַילָה וָיוֹם {מג} מְחַלְּלִין אֶת הַשַּׁבָּת וְיוֹצְאִין לְעֵדוּת הַחֹדֶשׁ, שֶׁנֶּאֱמַר (ויקרא כג), אֵלֶּה מוֹעֲדֵי {מד} יְיָ אֲשֶׁר תִּקְרְאוּ אוֹתָם בְּמוֹעֲדָם:
<b style="color: gray;">רע"ב</b> <b>ואם צודה להם</b>. אורב {מב}. כמו ואתה צודה את נפשי לקחתה (שמואל א' כ''ד): <b>שנאמר אלה מועדי ה'</b>. וכל מקום שנאמר מועד במועדו, דוחה את השבת:
<b style="color: gray;">תוי"ט</b>
{מ} <b>מוליכין</b>. אף בשבת. רש''י. וכתב רמ''י ז''ל דידוע הוא שאין איסור שביתת חבהמה חמור כאיסור שביתת האדם אלא כדי להקל באיסור אמרו כן כו' אבל מה שנושאין אותו במטה אינו להקל דחולה ככפות. ועתוי''ט: {מא} <b>אותו</b>. דאע''ג דיחיד הוא מחלל השבת שמא יצטרף עם אחר: {מב} <b>וחבייתוסים</b> והכותים הם היו אורבים להם לעכבם כדי להטעות את חכמים. רש''י: {מג} <b>ויום</b>. ואם היה ביניהן יתר על כן לא ילכו שאין עדותן אחר יום ל, מועלת שכבר נתעבר החודש. הר''מ: {מד} <b>מועדי</b>. ור''ח נמי איקרי מועד:
<h2>פרק ב</h2>
<h3>פרק ב - משנה א</h3>
אִם אֵינָן מַכִּירִין אוֹתוֹ, מְשַׁלְּחִין אַחֵר עִמּוֹ לְהַעִידוֹ. בָּרִאשׁוֹנָה הָיוּ מְקַבְּלִין עֵדוּת הַחֹדֶשׁ מִכָּל אָדָם {ב}. מִשֶּׁקִּלְקְלוּ הַמִּינִין, הִתְקִינוּ שֶׁלֹּא יְהוּ מְקַבְּלִין אֶלָּא מִן הַמַּכִּירִים:
<b style="color: gray;">רע"ב</b> <b>אם אינן מכירין אותו</b>. אם אין בית דין מכירין את העד אם נאמן וכשר הוא: <b>משלחים</b>. בית דין שבעירו: <b>אחר עמו</b>. זוג אחר {א} של עדים, להעיד עליו לפני ב''ד הגדול שמקדשים את החודש: <b>משקלקלו המינין</b>. ששכרו עדי שקר להטעות את החכמים:
<b style="color: gray;">תוי"ט</b>
{א} <b>דאל''כ</b> חד מי מהימן להכשירו. אבל לענין חלול השבת יכול גם אחד לחלל כדי להעיד עליו דשמא יצטרף עם אחר. גמרא: {ב} <b>מכל</b> אדם. מישראל שכל ישראל בחזקת כשרות עד שיודע לך שהוא פסול זהו דין תורה. הר''מ:
<h3>פרק ב - משנה ב</h3>
בָּרִאשׁוֹנָה הָיוּ מַשִּׂיאִין מַשּׂוּאוֹת {ג}. מִשֶּׁקִּלְקְלוּ הַכּוּתִים, הִתְקִינוּ שֶׁיְּהוּ שְׁלוּחִין יוֹצְאִין:
<b style="color: gray;">רע"ב</b> <b>היו משיאין משואות</b>. לאחר שקידשו החודש. ולא היו צריכין לשכור שלוחין לשלוח לגולה ולהודיע, שהמשואות היו מודיעין אותן: <b>משקלקלו הכותים</b>. והשיאו גם הם משואות שלא בזמן, להטעות. לפי שבית דין לא היו משיאין משואות אלא על החודש שנתקדש ביום שלשים {ד}, וכשלא היו משיאין לערב של יום שלשים הכל יודעים שהחדש מעובר, ופעם אחת עיברו בית דין את החודש ולא עשו משואות לערב של יום שלשים, והכותים השיאו בהרים שלהם והטעו בני הגולה לעשותו חסר:
<b style="color: gray;">תוי"ט</b>
{ג} <b>משואות</b>. לישנא דיקוד. דכתיב וישאם דוד ואנשיו ומתרגם ואיקדינון דוד. גמרא: {ד} <b>טעמא</b> מפרש בגמרא:
<h3>פרק ב - משנה ג</h3>
כֵּיצַד הָיוּ מַשִּׂיאִין מַשּׂוּאוֹת, מְבִיאִין כְּלֻנְסָאוֹת שֶׁל אֶרֶז אֲרֻכִּין וְקָנִים וַעֲצֵי שֶׁמֶן וּנְעֹרֶת שֶׁל פִּשְׁתָּן וְכוֹרֵךְ בִּמְשִׁיחָה, וְעוֹלֶה לְרֹאשׁ הָהָר וּמַצִּית בָּהֶן אֶת הָאוּר וּמוֹלִיךְ וּמֵבִיא וּמַעֲלֶה וּמוֹרִיד {ה} עַד שֶׁהוּא רוֹאֶה אֶת חֲבֵרוֹ שֶׁהוּא עוֹשֶׂה כֵן בְּרֹאשׁ הָהָר הַשֵּׁנִי, וְכֵן בְּרֹאשׁ הָהָר הַשְּׁלִישִׁי:
<b style="color: gray;">רע"ב</b> <b>כלונסאות</b>. עצים ארוכים וגבוהים. תרגום נס כלונס. כדי שיראו למרחוק: <b>וקנים ועצי שמן ונעורת של פשתן</b>. כל אלו מרבים שלהבת:
<b style="color: gray;">תוי"ט</b>
{ה} <b>מוליך</b> כו'. בירושלמי משמע כדי שלא יטעו לומר שהוא כוכב. ור''ל מראות הנראות באויר רקיע השמים כמין כוכבים ומתהוים לשעתם. ועתוי''ט:
<h3>פרק ב - משנה ד</h3>
וּמֵאַיִן {ו} הָיוּ מַשִּׂיאִין מַשּׂוּאוֹת, מֵהַר הַמִּשְׁחָה לְסַרְטְבָא {ז}, וּמִסַּרְטְבָא לִגְרוֹפִינָא, וּמִגְּרוֹפִינָא לְחַוְרָן, וּמֵחַוְרָן לְבֵית בִּלְתִּין, וּמִבֵּית בִּלְתִּין לֹא זָזוּ מִשָּׁם, אֶלָּא מוֹלִיךְ וּמֵבִיא וּמַעֲלֶה וּמוֹרִיד עַד שֶׁהָיָה רוֹאֶה כָל הַגּוֹלָה לְפָנָיו כִּמְדוּרַת הָאֵשׁ:
<b style="color: gray;">רע"ב</b> <b>מהר המשחה הר הזיתים שהוא נגד ירושלים במזרחה: כל הגולה</b>. בני בבל {ח}: <b>כמדורת אש</b>. שכל אחד ואחד נוטל אבוקה ומעלה לראש גגו:
<b style="color: gray;">תוי"ט</b>
{ו} <b>ומאין</b> כו'. פרש''י מה שם ההרים. והדין עמו דאל''כ לא הו''ל למתני אלא הר המשחה בלבד: {ז} <b>לסרטבא</b>. עד שרואין שעושין כן בהר סרטבא. רש''י: {ח} <b>גמרא</b>. והא דתנן במשנה ד' פ''א דהשלוחים יוצאים לסוריא והם ארצות שכבשם דוד כגון ארם כו'. ומסתמא למקום שהיו משיאין משואות שם היו הולכין השלוחים. לא קשיא דדרך סוריא היו הולכים לבבל שכן אברהם אבינו ע''ה יצא לו מאור כשדים מבבל והלך לו לכנען דרך ארם נהרים:
<h3>פרק ב - משנה ה</h3>
חָצֵר גְּדוֹלָה הָיְתָה בִירוּשָׁלַיִם, וּבֵית יַעְזֵק {ט} הָיְתָה נִקְרֵאת, וּלְשָׁם כָּל הָעֵדִים מִתְכַּנְּסִים {י}, וּבֵית דִּין בּוֹדְקִין אוֹתָם שָׁם. וּסְעוּדוֹת גְּדוֹלוֹת עוֹשִׂין לָהֶם בִּשְׁבִיל שֶׁיְּהוּ רְגִילִין לָבֹא. בָּרִאשׁוֹנָה לֹא הָיוּ זָזִין {יא} מִשָּׁם כָּל הַיּוֹם, הִתְקִין רַבָּן גַּמְלִיאֵל (הַזָּקֵן) שֶׁיְּהוּ מְהַלְּכִין אַלְפַּיִם אַמָּה לְכָל רוּחַ. וְלֹא אֵלּוּ בִלְבַד, אֶלָּא אַף הַחֲכָמָה הַבָּאָה לְיַלֵּד, וְהַבָּא לְהַצִּיל מִן הַדְּלֵקָה וּמִן הַגַּיִס וּמִן הַנָּהָר {יב} וּמִן הַמַּפֹלֶת, הֲרֵי אֵלּוּ כְּאַנְשֵׁי הָעִיר, וְיֵשׁ לָהֶם אַלְפַּיִם אַמָּה לְכָל רוּחַ:
<b style="color: gray;">רע"ב</b> <b>לא היו זזים משם כל היום</b>. העדים שיצאו חוץ לתחומן בשבת ובאו להעיד. שהיוצא חוץ לתחום אין לו אלא ארבע אמות:
<b style="color: gray;">תוי"ט</b>
{ט} <b>יעזק</b>. לישנא דקרא ויעזקהו ויסקלהו פירש''י שהיה מסויג ומעוזק בגדר סביב סביב בעגול כמו טבעת: {י} <b>מתכנסים</b>. פירש''י ביום השבת שחללוהו לבוא להעיד. ומדברי הר''מ נראה דאף בימות החול מכנסן כדי ששם יהיו בודקין אותם: {יא} <b>זזין</b> כו'. וכל החצר חשובה כר'א כדתנן ריש פ''ד דעירובין נתנוהו בדיר או בסהר. תוספ':<b>,</b> ! {יב} <b>הנהר</b>. שהוא גדל פתאום וחוטף את בני העיר ואת הילדים. רש''י:
<h3>פרק ב - משנה ו</h3>
כֵּיצַד בּוֹדְקִין אֶת הָעֵדִים, זוּג שֶׁבָּא רִאשׁוֹן, בּוֹדְקִין אוֹתוֹ רִאשׁוֹן. וּמַכְנִיסִין אֶת הַגָּדוֹל שֶׁבָּהֶן וְאוֹמְרִים לוֹ אֱמֹר, כֵּיצַד רָאִיתָ אֶת הַלְּבָנָה, לִפְנֵי הַחַמָּה אוֹ לְאַחַר הַחַמָּה, לִצְפוֹנָהּ אוֹ לִדְרוֹמָהּ, כַּמָּה הָיָה גָבוֹהַּ וּלְאַיִן הָיָה נוֹטֶה, וְכַמָּה הָיָה רָחָב. אִם אָמַר לִפְנֵי הַחַמָּה {טו}, לֹא אַמַר כְּלוּם. וְאַחַר כָךְ הָיוּ מַכְנִיסִים אֶת הַשֵּׁנִי וּבוֹדְקִין אוֹתוֹ. אִם נִמְצְאוּ דִבְרֵיהֶם מְכֻוָּנִים, עֵדוּתָן קַיָּמֶת. וּשְׁאָר כָּל הַזּוּגוֹת שׁוֹאֲלִין אוֹתָם רָאשֵׁי דְבָרִים, לֹא שֶׁהָיוּ צְרִיכִין לָהֶן, אֶלָּא כְּדֵי שֶׁלֹּא יֵצְאוּ בְּפַחֵי נֶפֶשׁ, בִּשְׁבִיל שֶׁיְּהוּ רְגִילִים לָבֹא:
<b style="color: gray;">רע"ב</b> <b>לפני החמה או לאחר החמה</b>. פגימתה של לבנה לפני החמה, נוטה לצד החמה, או לצד אחר. ועלה קתני סיפא אם אמר לצד החמה לא אמר כלום, שמעולם לא ראתה חמה פגימתה של לבנה, דלעולם החלק המאיר ממנה נוטה לצד השמש והחלק הפגום נוטה לצד האחר {יג}: <b>בצפונה או בדרומה</b>. שהלבנה מתרחקת מן השמש פעם לצד צפון פעם לצד דרום, ואם ידעו בית דין בדרך החשבון שבאותו זמן ראויה שתהיה לצד צפון ואמרו העדים שראוה נוטה לצד דרום או איפכא, בידוע שעדי שקר הן: <b>כמה היה גבוה</b>. מן הארץ לפי ראות עיניכם. אם אמר אחד מן העדים גבוה שתי קומות והאחד אומר שלש, עדותן קיימת. אחד אומר שלש ואחד אומר חמש, עדותן בטלה: <b>ולאין היה נוטה</b>. ראשי הפגימה לאיזה צד נוטין, לצד צפון או לצד דרום: <b>וכמה היה רחב</b>. שהלבנה משתנה שעורה {יד} כפי מה שהיא רחוקה מן החמה או קרובה אליה:
<b style="color: gray;">תוי"ט</b>
{יג} <b>עיין</b> בזה בתוי''ט מענין מהלך הכוכבים ומסילותם: {יד} <b>ר''ל</b> בראיית העין: {טו} <b>לפני</b> החמה כו'. דזה א''א בשום פנים וה''ה אם אמרו לצפונה וע''פ החשבון הוא לדרומה וכן באינך. וא''ת א''כ נמצא שע''פ החשבון היו סומכין ומה היו צריכין לעדים. לא קשיא דכתיב החודש הזה לכם ובאה הקבלה שהראה לו הקב''ה דמות הלבנה וא''ל כזה ראה וקדש ונמצא שהיו צריכין לשניהם שעכ''פ יהיו עדי ראיה. ושהחשבון יסכים עמהם. וצריך ג''כ שיאמרו מקודש וכל אלו התנאים דוקא בחדש חסר. אבל במלא א''א לדחותו עוד כדלקמן. ועתוי''ט:
<h3>פרק ב - משנה ז</h3>
רֹאשׁ בֵּית דִּין אוֹמֵר מְקֻדָּשׁ, וְכָל הָעָם עוֹנִין אַחֲרָיו מְקֻדָּשׁ מְקֻדָּשׁ. בֵּין שֶׁנִּרְאָה בִזְמַנּוֹ בֵּית שֶׁלֹּא {טז} נִרְאָה בִזְמַנּוֹ, מְקַדְּשִׁין אוֹתוֹ. רַבִּי אֶלְעָזָר בְּרַבִּי צָדוֹק אוֹמֵר, אִם לֹא נִרְאָה בִזְמַנּוֹ, אֵין מְקַדְּשִׁין אוֹתוֹ, שֶׁכְּבָר קִדְּשׁוּהוּ שָׁמָיִם:
<b style="color: gray;">רע"ב</b> <b>ראש בית דין אומר מקודש</b>. דכתיב (ויקרא כ''ו) וידבר משה את מועדי ה', מכאן שראש ב''ד אומר מקודש: <b>וכל העם עונין אחריו</b>. דכתיב (שם) מועדי ה' אשר תקראו אותם, קרי ביה אתם, דחסר כתיב בלא וי''ו: <b>מקודש מקודש</b>. תרי זימני. דכתיב (שם). מקראי קודש, שני מקראות: <b>שנראה בזמנו</b>. בליל שלשים: <b>אם לא נראה בזמנו</b>. וקובעין ר''ח ליל אחד ושלשים. אין מקדשין אותו. שקדוש החודש אינה חובה, דאמר קרא (ויקרא כ''ה) וקדשתם את שנת החמשים שנה, שנים אתה מקדש, שחובה על ב''ד לומר מקודשת השנה בשנת היובל, ואין אתה מקדש חדשים, שאין חובה על ב''ד לומר החודש מקודש. וכשנראה בזמנו מקדשים אותו מפני שצריך חיזוק. והלכה כר''א ברבי צדוק:
<b style="color: gray;">תוי"ט</b>
{טז} <b>שלא</b> כו'. שאז יהיה ר''ח ביום ל''א ואין נזקקים לירח בליל ל''א בין שנראה בין שלא נראה שאין לך חדש הלבנה יותר על ל' יום. הר''מ:
<h3>פרק ב - משנה ח</h3>
דְּמוּת צוּרוֹת לְבָנוֹת הָיוּ לוֹ לְרַבָּן גַּמְלִיאֵל בַּטַּבְלָא וּבַכֹּתֶל בַּעֲלִיָּתוֹ, שֶׁבָּהֶן מַרְאֶה אֶת הַהֶדְיוֹטוֹת וְאוֹמֵר, הֲכָזֶה רָאִיתָ אוֹ כָזֶה. מַעֲשֶׂה שֶׁבָּאוּ שְׁנַיִם וְאָמְרוּ, רְאִינוּהוּ שַׁחֲרִית בַּמִּזְרָח וְעַרְבִית בַּמַּעֲרָב. אָמַר רַבִּי יוֹחָנָן בֶּן נוּרִי, עֵדֵי שֶׁקֶר הֵם. כְּשֶׁבָּאוּ לְיַבְנֶה קִבְּלָן רַבָּן גַּמְלִיאֵל. וְעוֹד בָּאוּ שְׁנַיִם וְאָמְרוּ, רְאִינוּהוּ בִזְמַנּוֹ, וּבְלֵיל עִבּוּרוֹ לֹא נִרְאָה, וְקִבְּלָן רַבָּן גַּמְלִיאֵל. אָמַר רַבִּי דוֹסָא בֶּן הַרְכִּינַס, עֵדֵי שֶׁקֶר הֵן, הֵיאָךְ מְעִידִין עַל הָאִשָּׁה שֶׁיָּלָדָה, וּלְמָחָר כְּרֵסָהּ בֵּין שִׁנֶּיהָ. אָמַר לוֹ רַבִּי יְהוֹשֻׁעַ, רוֹאֶה אֲנִי אֶת דְּבָרֶיךְ:
<b style="color: gray;">רע"ב</b> <b>צורות לבנות</b>. שעור הירח ולאיזה צד קרניה נוטות: <b>קיבלן ר''ג</b>. לא מפני שחשב שאפשר שתיראה הירח שחרית במזרח בתחלת הנץ החמה ובו ביום עצמו תראה במערב עם שקיעת החמה, כי זה אי אפשר. אלא שקבל עדותן במה שאמרו שראו הירח במערב ערבית, מפני שידע בדרכי החשבון שהיה אפשר שתיראה באותה הלילה. ובמה שאמרו שראוה שחרית במזרח, אמר טועים הם ועננים כדמות ירח נראה להם ברקיע. דהכי תניא בברייתא [כ''ה.], פעם אחת נתקשרו שמים בעבים ונראתה דמות לבנה בעשרים (ושבעה) [ותשעה] לחודש וכו'. ור''י בן נורי דאמר עדי שקר הם, היה נראה לו לפי חשבונו שלא היה אפשר שתיראה הירח באותו לילה שאמרו העדים שראו אותה, ואמר עדי שקר הם, לפי שלא היה בין הראיה ובין המולד לפי דעתו, כל כך זמן שיהיה אפשר שתיראה בו. ועל זה השיב רבן גמליאל בברייתא, כך מקובלני מבית אבי אבא פעמים בא בארוכה ופעמים בא בקצרה, כלומר שהזמן שיש בין המולד עד שתראה הירח אינו שוה לעולם' אלא פעמים תהיה תנועת הירח מהרה ופעמים מאוחרת. וכפי מהירות תנועת הירח באותו הזמן, דן רבן גמליאל שהיה ראוי שתיראה הלבנה באותו הלילה. לפיכך קיבל עדותן: <b>ראינוהו בזמנו</b>. בליל שלשים: <b>ובליל עבורו</b>. ליל ל, ואחד: <b>וקבלן ר''ג</b>. לא מפני שנאמר שנתרחקה הירח מן השמש בליל ל' עד שתיראה, ובליל שלשים וא, חזרה לאחוריה ונתקרבה אצל השמש עד שנתכסית, שאין הירח חוזרת לאחוריה אלא עושה מהלכה בסבוב בגלגלה, אלא שידע ר''ג בחשבונו שבאותו הלילה שאמרו העדים שראוה, כבר נתרחקה הירח מן השמש עד שהיה אפשר שתיראה, לפיכך קיבל עדותן. ובמה שאמרו בליל עבורו לא נראה. אפשר שהיה מפני שכיסה אותו הענן או סיבה אחרת גרמה שהם לא ראו אותה: <b>רואה אני את דבריר</b>. לעבר את החודש:
<b style="color: gray;">תוי"ט</b> <b>.אין</b> פירוש למשנה זו
<h3>פרק ב - משנה ט</h3>
שָׁלַח לוֹ רַבָּן גַּמְלִיאֵל, גּוֹזְרַנִי עָלֶיךָ שֶׁתָּבוֹא אֶצְלִי בְּמַקֶּלְךָ וּבְמָעוֹתֶיךָ בְּיוֹם הַכִּפּוּרִים שֶׁחָל לִהְיוֹת בְּחֶשְׁבּוֹנָךְ. הָלַךְ {יז} וּמְצָאוֹ רַבִּי עֲקִיבָא מֵצֵר, אָמַר לוֹ, יֶשׁ לִי לִלְמוֹד. שֶׁכָּל מַה שֶּׁעָשָׂה רַבָּן גַּמְלִיאֵל עָשׂוּי, שֶׁנֶּאֱמַר, (ויקרא כג) אֵלֶּה מוֹעֲדֵי יְיָ מִקְרָאֵי קֹדֶשׁ, אֲשֶׁר תִּקְרְאוּ אֹתָם, בֵּין בִּזְמַנָּן בֵּין שֶׁלֹּא בִזְמַנָּן, אֵין לִי מוֹעֲדוֹת אֶלָּא אֵלּוּ. בָּא לוֹ אֵצֶל רַבִּי דוֹסָא בֶּן הַרְכִּינַס, אָמַר לוֹ, אִם בָּאִין אָנוּ לָדוּן אַחַר בֵּית דִּינוֹ שֶׁל רַבָּן גַּמְלִיאֵל, צְרִיכִין אָנוּ לָדוּן אַחַר כָּל בֵּית דִּין וּבֵית דִּין שֶׁעָמַד מִימוֹת משֶׁה וְעַד עַכְשָׁיו, שֶׁנֶּאֱמַר (שמות כד), וַיַּעַל משֶׁה וְאַהֲרֹן נָדָב וַאֲבִיהוּא וְשִׁבְעִים מִזִּקְנֵי יִשְׂרָאֵל. וְלָמָּה לֹא נִתְפָּרְשׁוּ שְׁמוֹתָן שֶׁל זְקֵנִים, אֶלָּא לְלַמֵּד, שֶׁכָּל שְׁלשָׁה וּשְׁלשָׁה שֶׁעָמְדוּ בֵית דִּין עַל יִשְׂרָאֵל, הֲרֵי הוּא כְּבֵית דִּינוֹ שֶׁל משֶׁה. נָטַל מַקְלוֹ וּמְעוֹתָיו בְּיָדוֹ, וְהָלַךְ לְיַבְנֶה אֵצֶל רַבָּן גַּמְלִיאֵל בְּיוֹם שֶׁחָל יוֹם הַכִּפּוּרִים לִהְיוֹת בְּחֶשְׁבּוֹנוֹ. עָמַד רַבָּן גַּמְלִיאֵל וּנְשָׁקוֹ עַל רֹאשׁוֹ, אָמַר לוֹ, בֹּא בְשָׁלוֹם, רַבִּי וְתַלְמִידִי, רַבִּי בְחָכְמָה, וְתַלְמִידִי שֶׁקִּבַּלְתָּ אֶת דְּבָרָי:
<b style="color: gray;">רע"ב</b> <b>הלד ומצאו ר''ע</b>. לר' יהושע: <b>מיצר</b>. על שהנשיא גזר עליו לחלל את יוה''כ: <b>אשר תקראו</b>. {יח} בקריאת ב''ד תלאו הכתוב: <b>בא</b>. רבי יהושע אצל ר' דוסא: <b>למה לא נתפרשו שמותן וכו'</b>. שאם יבא אדם לדון אחר ב''ד שבימיו, לומר וכי ב''ד זה כמשה ואהרן או כאלדד ומידד, אומרים לו שמא חשוב הוא כאותן שנשארו שלא נתפרשו שמותן:
<b style="color: gray;">תוי"ט</b>
{יז} כו'. בברייתא הלך ר''ע ומצאו לר''י: {יח} <b>ומאתם</b> חסר דרשינן אפילו שוגגין כו'. הר''מ בצוף לשונו בהלכות קידוש החודש אע''פ שזה יודע שטעו כו', ומי שצוה לשמור המועדות צוה לסמוך עליהם:
<h2>פרק ג</h2>
<h3>פרק ג - משנה א</h3>
רָאוּהוּ בֵית דִּין וְכָל יִשְׂרָאֵל, נֶחְקְרוּ הָעֵדִים, וְלֹא הִסְפִּיקוּ לוֹמַר מְקֻדָּשׁ, עַד שֶׁחָשֵׁכָה {א}, הֲרֵי זֶה מְעֻבָּר. רָאוּהוּ בֵית דִּין {ד} בִּלְבַד, יַעַמְדוּ שְׁנַיִם וְיָעִידוּ בִפְנֵיהֶם, וְיֹאמְרוּ מְקֻדָּשׁ מְקֻדָּשׁ. רָאוּהוּ שְׁלשָׁה וְהֵן בֵּית דִּין, יַעַמְדוּ הַשְּׁנַיִם {ח} וְיוֹשִׁיבוּ מֵחַבְרֵיהֶם אֵצֶל הַיָּחִיד וְיָעִידוּ בִפְנֵיהֶם, וְיֹאמְרוּ מְקֻדָּשׁ מְקֻדָּשׁ, שֶׁאֵין הַיָּחִיד נֶאֱמָן עַל יְדֵי עַצְמוֹ:
<b style="color: gray;">רע"ב</b> <b>ראוהו בית דין וכל ישראל</b>. בליל שלשים. דסלקא דעתך אמינא הואיל וראוהו בית דין וכל ישראל, אפרסמא ליה מלתא דביום שלושים נראה לקדשו, קמ''ל דאם חשיכה והגיע ליל אחד ושלשים ולא אמרו בית דין מקודש, מעברים אותו וקובעים ראש חודש יום ל''א: <b>נחקרו העדים</b>. הכי קאמר, אי נמי נחקרו העדים בלבד ולא הספיקו לומר מקודש עד שהגיע ליל של ל''א, מעברים אותו. דסד''א תהוי חקירת עדים כתחלת דין, ומקודש מקודש כגמר דין, וגמר דין הוי בלילה ונקדשיה בליליא, קמ''ל דלא, שאין מקדשין את החודש בלילה {ב}. ומיהו אם ליל שלשים {ג} ראו הירח עם שקיעת החמה ויש שהות ביום לומר מקודש קודם צאת הכוכבים, מקדשין אותו, דלא חשיב לילה עד צאת הכוכבים: <b>יעמדו שנים ויעידו</b>. מתניתין איירי כגון שראוהו בית דין בלילה ליל שלשים, ואי אפשר לקדשו בלילה {ה}. הלכך למחר יעמדו שנים ויעידו, דאם לא על עדותן של אלו על מה יקדשו. אבל אם ראוהו בית דין עם שקיעת החמה בזמן שיש שהות לומר מקודש, יקדשוהו בראייתם, דלא תהא שמיעה ששומעין מפי עדים גדולה מראיה, דהא גבי קידוש החודש לא כתיב עדות, אלא כזה ראה וקדש: <b>יעמדו שנים</b>. למחר כשבאים לומר מקודש: <b>ויושיבו מחבריהם אצל היחיד</b>. ואף על גב דיחיד מומחה דן אפילו ביחידי, קדוש החודש לא הוה ביחידי {ו}. שאין לך מומחה לרבים יותר ממשה רבנו וקאמר ליה רחמנא עד דאיכא אהרן בהדך {ז}, דכתיב (שמות י''ב) ויאמר ה' אל משה ואל אהרן וגו' החודש הזה לכם:
<b style="color: gray;">תוי"ט</b>
{א} <b>עד</b> שחשיכה. היינו צאת הכוכבים. ר''ל ג' כוכבים כדפירש הר''ב בסוף פ''ב דשבת שאם לא יצאו אלא ב' כוכבים קרי ליה תנא דהתם ספק חשיכה כו': {ב} <b>בגמרא</b> דאמר קרא כי חוק לישראל הוא משפט לאלהי יעקב. אימת הוי חוק, בגמר דין. דהאי קרא לענין ר''ה דרשינן ליה וה''ה (לכל החדשים) וקא קרי ליה משפט, ומשפט ביום: {ג} <b>לשון</b> הר''ב צ''ע, דמשמע שבא לחלק בין הלילות והא ''ליתא. ועתוי''ט שהאריך: {ד} <b>ב''ד</b>. פירוש של עשרים ושלשה. תוספ': {ה} <b>והלכך</b> גם למחר אין סומכין על ראייתן דאל''כ היתה ראיי' בלילה במקום קבלת עדו' ואין קבלת עדים אלא ביום כו'. תוספ': {ו} <b>ולהכיהוא</b> דאצטריך למתני הך סיפא כדאיתא בגמרא: {ז} <b>גמרא</b>. ואין ב''ד שקול מוסיפין עליהם עוד אחד. תוספ': {ח} <b>השנים</b>. הכא שאין. חב''ד אלא ג'. קתני השנים לפי שהם ידועים שאין כאן אלא ב' וא'. ומן הסתם אין שלשתן שוה. ואחד גדול בתוכם והוא נשאר יושב. משא''כ ברישא שחב''ד הם כ''ג שאין שנים מבוררים קתני שנים:
<h3>פרק ג - משנה ב</h3>
כָּל הַשּׁוֹפָרוֹת כְּשֵׁרִין חוּץ מִשֶּׁל פָּרָה, מִפְנֵי שֶׁהוּא קֶרֶן. אָמַר רַבִּי יוֹסֵי, וַהֲלֹא כָל הַשּׁוֹפָרוֹת נִקְרְאוּ קֶרֶן, שֶׁנֶּאֱמַר (יהושע ו), בִּמְשֹׁךְ בְּקֶרֶן {י} הַיּוֹבֵל:
<b style="color: gray;">רע"ב</b> <b>שהוא קרן</b>. ואינו קרוי שופר, דכתיב (דברים ל''ג) בכור שורו {ט} הדר לו וקרני ראם קרניו. וגבי ר''ה שופר כתיב (ויקרא כ''ה) והעברת שופר תרועה, וגמרינן ר''ה מיובל: <b>בקרן היובל</b>. ויובל דכרא הוא, דאמר רבי עקיבא כשהלכתי לגליא היו קורין לדכרא יובלא, אלמא אפילו שופר של איל נקרא קרן. ורבנן אמרי כל השופרות אקרו קרן ואקרו שופר {יא}. דפרה, קרן איקרי שופר לא אקרי. והלכה כחכמים:
<b style="color: gray;">תוי"ט</b>
{ט} <b>בגמרא</b>. ונ''ל דתנא נסיב פרה ולא שור כדכתיב בקרא. דלא תטעה לומר דוקא של שור אבל של פרה לא. ומוהר''מ כ''ץ תירץ דקמ''ל דלא תימא יובל דוקא של זכר קמ''ל של פרה דוקא לא. הא של שאר נקבות כשרות. ועתוי''ט: {י} <b>בקרן</b>. תימא דלא מייתי קרא דיצחק דכתיב בסבך בקרניו כו'. י''ל דנ''ל לאתויי האי משום דכתיב ביה בשמעכם קול השופר. תוספ': {יא} <b>פירש''י</b> אקרי קרן כדאמרן ואקרי שופר דכתיב במתן תורה במשוך היובל וכתיב ויהי קול השופר. וכתבו התוספ' אבל מהאי קרא דמתניתין אין ראיה דאדרבה מניה מוכח דשופר אקרי קרן ועוד צריך להוכיח דבעלמא אקרי שופרות בלא קרן:
<h3>פרק ג - משנה ג</h3>
שׁוֹפָר שֶׁל רֹאשׁ הַשָּׁנָה שֶׁל יָעֵל {יב}, פָּשׁוּט, וּפִיו מְצֻפֶּה זָהָב, וּשְׁתֵּי חֲצוֹצְרוֹת מִן הַצְּדָדִין {יג}. שׁוֹפָר מַאֲרִיךְ {יד} וַחֲצוֹצְרוֹת מְקַצְּרוֹת, שֶׁמִּצְוַת הַיּוֹם בַּשּׁוֹפָר:
<b style="color: gray;">רע"ב</b> <b>של יעל פשוט</b>. דלתפלה בעינן פשוטות: <b>ופיו מצופה זהב</b>. בשל מקדש קאמר: <b>שופר מאריד</b>. לאחר שחצוצרות פוסקים תקיעתם נשמע קול השופר:
<b style="color: gray;">תוי"ט</b>
{יב} <b>יעל</b>. פירש הקונטרס חיה שכן שמה, וקורין אותה שטיינבא''ק. ובערוך פירש שהוא כשבה נקבה וקרן הכשבה רגיל להיות פשוט. וכפירוש הקונטרס נראה דיעל חיה דכתיב הרים הגבוהים ליעלים. ואקו ודישן מתרגם ויעלה ורימא. תוספ'. ומדבריהם למדנו שפירש פשוט היינו שזה רגיל להיות פשוט: {יג} <b>מן</b> הצדדין. פירש הר'ן דג' המהלכין בדרך גדול באמצע (יומא דף ל''ה) והכא שופר גדול שמצות היום בשופר: {יד} <b>מאריך</b>. להכירא בעלמא להודיע שמצות היום כו' ומיהו במאי דתקע בהדי חצוצרות נפיק אף על גב דתרי קלא לא משתמע הכא משום דחביב ליה יהיב דעתיה ושמע. גמרא:
<h3>פרק ג - משנה ד</h3>
בַּתַּעֲנִיּוֹת, בְּשֶׁל זְכָרִים כְּפוּפִין {טז}, וּפִיהֶן מְצֻפֶּה כֶסֶף {יז}, וּשְׁתֵּי חֲצוֹצְרוֹת בָּאֶמְצַע. שׁוֹפָר מְקַצֵּר וַחֲצוֹצְרוֹת מַאֲרִיכוֹת, שֶׁמִּצְוַת הַיּוֹם בַּחֲצוֹצְרוֹת:
<b style="color: gray;">רע"ב</b> <b>בשל זכרים</b>. אילים: <b>ושתי חצוצרות באמצע</b>. שני שופרות היו להם אחד מכאן ואחד מכאן, וחצוצרות באמצע: <b>שמצות היום בחצוצרות</b>. דסתם תענית על צרת צבור, וכתיב (במדבר י') על הצר הצורר אתכם {טו} והרעותם בחצוצרות. ודוקא במקדש עושין כן, אבל בגבולים בזמן שיש שופר אין חצוצרות ובזמן שיש חצוצרות אין שופר, דכתיב (תהלים צ''ח) בחצוצרות וקול שופר הריעו לפני המלך ה', לפני המלך ה' אין, שלא לפני המלך ה' לא:
<b style="color: gray;">תוי"ט</b>
{טו} <b>כלומר</b> כל דבר שיצר לכם כגון בצורת ודבר וארבה וכיוצא בהן. הר''מ: {טז} <b>כפופין</b>. שסתמן כפופין. רש''י. וטעמא דבעינן כפופים מפרש בגמרא כמה דכייף איניש דעתיה טפי מעלי. ועתוי''ט: {יז} <b>כסף</b>. מפרש בגמרא דתענית יומא דכנופיא ואשכחן בכנופיא דחצוצרות של משה היו של כסף. א''נ דתורה חסה על ממונן של ישראל ובר''ה משום כבוד יר'ט עבדינן דזחב גמרא:
<h3>פרק ג - משנה ה</h3>
שָׁוֶה הַיּוֹבֵל לְרֹאשׁ הַשָּׁנָה לַתְּקִיעָה וְלַבְּרָכוֹת. רַבִּי יְהוּדָה אוֹמֵר, בְּרֹאשׁ הַשָּׁנָה תּוֹקְעִין בְּשֶׁל זְכָרִים, וּבַיּוֹבֵל בְּשֶׁל יְעֵלִים:
<b style="color: gray;">רע"ב</b> <b>שוה היובל לר''ה לתקיעה</b>. בפשוטים. ואע''ג דתקיעה ביובל לא לתפלה ולא לזכרון אלא לסימן שילוח עבדים וחזרות שדות לבעליהן, אפילו הכי כעין ראש השנה בעי, דגמרינן בגזירה שוה משביעי שביעי, שיהיו כל תקיעות שבחדש השביעי שוות זו כזו. פ''א לתקיעה, למנין התקיעות. ולברכות, למנין הברכות. דב. עי למימר מלכיות זכרונות ושופרות ביום הכיפורים של יובל כמו בראש השנה: <b>רבי יהודה אומר כו'</b>. ואין הלכה כרבי יהודה ולא כתנא קמא. אלא הלכה בין ראש השנה בין יום הכיפורים של יובל, שניהם בשל זכרים כפופים:
<b style="color: gray;">תוי"ט</b> <b>.אין</b> פירוש למשנה זו
<h3>פרק ג - משנה ו</h3>
שׁוֹפָר שֶׁנִּסְדַּק וְדִבְּקוֹ, פָּסוּל. דִּבֵּק שִׁבְרֵי שׁוֹפָרוֹת, פָּסוּל. נִקַּב וּסְתָמוֹ, אִם מְעַכֵּב אֶת הַתְּקִיעָה, פָּסוּל. וְאִם לָאו, כָּשֵׁר:
<b style="color: gray;">רע"ב</b> <b>שופר שנסדק ודבקו</b>. בדבק {יח} פסול. דהוה ליה כשני שופרות {יט}. והני מילי נסדק לארכו. אבל נסדק לרחבו, אם נשתייר ממקום הנחת פה עד מקום הסדק כדי שיעור תקיעה כשר, ואם לאו פסול. וכמה שיעור תקיעה, כדי שיאחזנו בידו ויראה לכאן ולכאן: <b>ניקב וסתמו</b>. דוקא שסתמו במינו ונשתייר רובו שלם ולא עכבו הנקבים שנסתמו את התקיעה, כשר. ואם חסר אחד מן התנאים הללו, פסול:
<b style="color: gray;">תוי"ט</b>
{יח} ואף על גב דלקמן גבי ניקב וסתמו פסלינן שלא במינו דוקא התם בניקב שסתם בחתיכה אחרת בחלל הנקב דחסר הוא. אבל אם חבר הסדק בדבק חוזר לכמות שהיה ואין הדבק ניכר בין הסדקים. הרא''ש: {יט} <b>רש''י</b> ונראה שהוא מפרש שנסדק משני צדדיו לגמרי ונחלק לב' חתיכות. ולא נהירא דא''כ היינו דבק שברי שופרות אלא נסדק היינו שנסדק מצד אחר לארכו על פני כולו והיינו טעמא משום דכיון דנסדק כולו אין שם שופר עליו אלא כחתיכת שופר שתקנה ועשה כעין שופר דמי. וכ''ש דבק שברי כו' וזו ואצ''ל זו קתני תוספ' וע''ע:
<h3>פרק ג - משנה ז</h3>
הַתּוֹקֵעַ לְתוֹךְ הַבּוֹר אוֹ לְתוֹךְ הַדּוּת אוֹ לְתוֹךְ הַפִּטָּס, אִם קוֹל שׁוֹפָר שָׁמַע, יָצָא. וְאִם קוֹל הֲבָרָה שָׁמַע, לֹא יָצָא. וְכֵן {כ} מִי שֶׁהָיָה עוֹבֵר אֲחוֹרֵי בֵית הַכְּנֶסֶת, אוֹ שֶׁהָיָה בֵיתוֹ סָמוּךְ לְבֵית הַכְּנֶסֶת, וְשָׁמַע קוֹל שׁוֹפָר אוֹ קוֹל מְגִלָּה, אִם כִּוֵּן לִבּוֹ, יָצָא. וְאִם לָאו, לֹא יָצָא. אַף עַל פִּי שֶׁזֶּה שָׁמַע וְזֶה שָׁמַע, זֶה כִּוֵּן לִבּוֹ וְזֶה לֹא כִוֵּן לִבּוֹ:
<b style="color: gray;">רע"ב</b> <b>בור</b>. חפירה בקרקע: <b>דות</b>. מקום מוקף מחיצות על הארץ: <b>פיטם</b>. כלי גדול של חרס: <b>אם קול שופר שמע</b>. העומד חוץ לבור, ושמע קול תקיעת התוקע בבור. דאילו אותן שבבור לעולם יצאו, שהן שומעין קול שופר לעולם: <b>אם כיון לבו</b>. לצאת: <b>יצא</b>. ואע''פ שלא נתכוין התוקע להוציאו. הכא מיירי בחזן הכנסת שתוקע שהוא מתכוין להוציא כל השומעים קול תקיעתו, הלכך אע''ג דלא נתכוין להוציא זה העובר אחורי בית הכנסת ולא ידע ליה, יצא. אבל התוקע להוציא יחיד ידי חובתו בעינן שיתכוין שומע ומשמיע:
<b style="color: gray;">תוי"ט</b>
{כ} <b>וכן</b> וגו'. משוה אותם מזה הצד שבשניהם המשמיע והשומע אינן במקום אחד:
<h3>פרק ג - משנה ח</h3>
וְהָיָה כַּאֲשֶׁר יָרִים משֶׁה יָדוֹ וְגָבַר יִשְׂרָאֵל וגו' (שמות יז), וְכִי יָדָיו שֶׁל משֶׁה עוֹשׂוֹת מִלְחָמָה אוֹ שׁוֹבְרוֹת מִלְחָמָה. אֶלָּא לוֹמַר לָךְ, כָּל זְמַן שֶׁהָיוּ יִשְׂרָאֵל מִסְתַּכְּלִים כְּלַפֵּי מַעְלָה {כא} וּמְשַׁעְבְּדִין אֶת לִבָּם לַאֲבִיהֶם שֶׁבַּשָּׁמַיִם הָיוּ מִתְגַּבְּרִים. וְאִם לָאו, הָיוּ נוֹפְלִין. כַּיּוֹצֵא בַדָּבָר אַתָּה אוֹמֵר, (במדבר כא) עֲשֵׂה לְךָ שָׂרָף וְשִׂים אֹתוֹ עַל נֵס, וְהָיָה כָּל הַנָּשׁוּךְ וְרָאָה אֹתוֹ וָחָי. וְכִי נָחָשׁ מֵמִית, אוֹ נָחָשׁ מְחַיֶּה. אֶלָּא, בִּזְמַן שֶׁיִּשְׂרָאֵל מִסְתַּכְּלִין כְּלַפֵּי מַעְלָה וּמְשַׁעְבְּדִין אֶת לִבָּם לַאֲבִיהֶן שֶׁבַּשָּׁמַיִם, הָיוּ מִתְרַפְּאִים, וְאִם לָאו, הָיוּ נִמּוֹקִים. חֵרֵשׁ, שׁוֹטֶה, וְקָטָן, אֵין מוֹצִיאִין אֶת הָרַבִּים יְדֵי חוֹבָתָן. זֶה הַכְּלָל {כב}, כֹּל שֶׁאֵינוֹ מְחֻיָּב בַּדָּבָר, אֵינוֹ מוֹצִיא אֶת הָרַבִּים יְדֵי חוֹבָתָן:
<b style="color: gray;">רע"ב</b> <b>והיה כאשר ירים משה ידו וכו'</b>. משום דאיירי לעיל בכוונת הלב, תנא נמי להך דאית בה בשעה שמכוונים לבן לאביהם שבשמים הם מתגברים:
<b style="color: gray;">תוי"ט</b>
{כא} <b>כלפי</b> מעלה. יתכן בעיני שהיתה הרמת ידיו של מרע''ה הוראה לבני ישראל שיסתכלו כלפי מעלה וישעבדו לבם לשמים כעין הוראת הנחש שעל הנס כדבסמוך כו' ויתכן מאד שהיה עומד על הגנ: עה כטעם הנחש שעל הנס כדי שיוכלו לראותו כל ישראל וכאשר ראו כי הרים ידו גם המה הסתכלו וכונו לבם ולא כן כאשר הניח ידו: {כב} <b>זה</b> הכלל. נראה דלאתויי ברכת הנהנין דתני בגמרא שאם יצא אינו מוציא דבשלמא ברכת המצות כל ישראל ערבין זה בזה ולפיכך אע''פ שהוא יצא לעצמו מוציא לאחרים כדי לצאת ידי ערבתו אבל ברכת הנהנין אין כאן ערבות דלא לתהני ולא לברך:
<h2>פרק ד</h2>
<h3>פרק ד - משנה א</h3>
יוֹם טוֹב שֶׁל רֹאשׁ הַשָּׁנָה שֶׁחָל לִהְיוֹת בַּשַּׁבָּת, בַּמִּקְדָּשׁ הָיוּ תוֹקְעִים, אֲבָל לֹא בַמְּדִינָה. מְשֶּׁחָרַב בֵּית הַמִּקְדָּשׁ, הִתְקִין רַבָּן יוֹחָנָן בֶּן זַכַּאי, שֶׁיְּהוּ תוֹקְעִין בְּכָל מָקוֹם שֶׁיֶּשׁ בּוֹ בֵית דִּין {א}. אָמַר רַבִּי אֶלְעָזָר. לֹא הִתְקִין רַבָּן יוֹחָנָן בֶּן זַכַּאי אֶלָּא בְיַבְנֶה בִּלְבָד. אָמְרוּ לוֹ, אֶחָד יַבְנֶה וְאֶחָד כָּל מָקוֹם שֶׁיֶּשׁ בּוֹ בֵית דִּין:
<b style="color: gray;">רע"ב</b> <b>יום טוב של ר''ה</b>. במקדש היו תוקעים. שתקיעת שופר אינה מלאכה, ורבנן הוא דגזור עלה גזירה שמא יטלנו בידו ויעבירנו ד' אמות ברשות הרבים, ובמקדש לא גזור דאין איסור שבות דרבנן במקדש: <b>אבל לא במדינה</b>. לא בירושלים, ולא בגבולין. והרמב''ם מפרש שירושלים כולה קרויה מקדש, ושאר א''י קרויה מדינה: <b>בכל מקום שיש בו ב''ד</b>. ואפילו אינן קבועין אלא שבמקרה באו שם תוקעין בו: <b>אלא ביבנה</b>. שהיתה שם סנהדרי גדולה בימיו. וכן בכל מקום שגלתה שם סנהדרי גדולה, אבל לא בב''ד של עשרים ושלשה: <b>אמרו לו וכו'</b>. איכא בין אמרו לו לת''ק, דתנא קמא סבר כל מקום שיש בו ב''ד, ואפילו באקראי. ואמרו לו סברי, אחד יבנה ואחד כל מקום שיש בו ב''ד קבוע כמו ביבנה, אבל ב''ד של אקראי לא. והלכה כאמרו לו:
<b style="color: gray;">תוי"ט</b>
{א} <b>בית</b> דין. מפני שב''ד זריזין הן ולא יבואו התוקעים להעביר השופר בפניהם בו. ה''ר. שב''ד מזהירין את העם ומודיעים אותם. הר''מ:
<h3>פרק ד - משנה ב</h3>
וְעוֹד זֹאת הָיְתָה יְרוּשָׁלַיִם יְתֵרָה עַל יַבְנֶה, שֶׁכָּל עִיר שֶׁהִיא רוֹאָה וְשׁוֹמַעַת וּקְרוֹבָה וִיכוֹלָה לָבוֹא, תּוֹקְעִין. וּבְיַבְנֶה לֹא הָיוּ תוֹקְעִין אֶלָּא בְּבֵית דִּין בִּלְבָד:
<b style="color: gray;">רע"ב</b> <b>ועוד זאת היתה ירושלים</b>. מתניתין חסורי מחסרא והכי קתני, בירושלים היו תוקעין בכל העיר כל זמן שב''ד יושבים במקדש {ב}, שב''ד יושבין עד ששה שעות ביום. וביבנה לא היו תוקעין בכל העיר אלא בפני ב''ד. ועוד זאת היתה ירושלים יתירה על יבנה כו': <b>כל עיר שהיא רואה</b>. ירושלים. פרט ליושבת בנחל שאע''פ שהיתה קרובה לא היו תוקעין בה: <b>ושומעת</b>. פרט ליושבת בראש ההר: <b>וקרובה</b>. פרט ליושבת חוץ לתחום: <b>ויכולה לבא</b>. פרט למפסיק לה נהר:
<b style="color: gray;">תוי"ט</b>
{ב} <b>ש''מ</b> דבזמן שבה''מ קיים איירינן וה''ק ועוד כו' ירושלים יתירה קודם החורבן שהוא קודם התקנה ליבנה אחר החורבן ואחר התקנה. וזה לפירוש הר''מ. אבל לפירש''י דירושלים בכלל מדינה. כתבו התוספ' דהכא לאחר החורבן שתיקן ריב''ז. ועתוי''ט:
<h3>פרק ד - משנה ג</h3>
בָּרִאשׁוֹנָה הָיָה הַלּוּלָב נִטָּל בַּמִּקְדָּשׁ שִׁבְעָה, וּבַמְּדִינָה יוֹם אֶחָד. מִשֶּׁחָרַב בֵּית הַמִּקְדָּשׁ, הִתְקִין רַבָּן יוֹחָנָן בֶּן זַכַּאי שֶׁיְהֵא לוּלָב נִטָּל בַּמְּדִינָה שִׁבְעָה {ג} זֵכֶר לַמִּקְדָּשׁ, וְשֶׁיְּהֵא יוֹם הֶנֶף כֻּלּוֹ אָסוּר:
<b style="color: gray;">רע"ב</b> <b>לולב ניטל במקדש שבעה</b>. דכתיב (ויקרא כ''ג) ושמחתם לפני ה' אלהיכם שבעת ימים: <b>ובמדינה יום אחד</b>. דכתיב (שם) ולקחתם לכם ביום הראשון: <b>ושיהא יום הנף</b>. יום הנפת העומר. כולו אסור לאכול מן החדש. וטעמא מפורש בפרק. לולב הגזול:
<b style="color: gray;">תוי"ט</b>
{ג} <b>שבעה</b>. פירשתי בסוכה פ''ג מי''ג דשבעה היינו לאפוקי ראשון בלבד. ולעולם בשבת שבשבעה אינו ניטל. וה''ט דלא הוצרכו לתקן בלולב שידחה שבת כמו בשופר, דשופר כי אתי בשבת ולא יתקע חיישינן שתשתכח תורת שופר אבל לולב כי אתי בשבת איתא בשאר יומי. א''נ משום דשופר אתי לזכרון טפי מלולב. הר''נ. ועתוי''ט:
<h3>פרק ד - משנה ד</h3>
בָּרִאשׁוֹנָה הָיוּ מְקַבְּלִין עֵדוּת הַחֹדֶשׁ כָּל הַיּוֹם, פַּעַם אַחַת נִשְׁתָּהוּ הָעֵדִים מִלָּבוֹא, וְנִתְקַלְקְלוּ הַלְוִיִּם בַּשִּׁיר, הִתְקִינוּ שֶׁלֹּא יְהוּ מְקַבְּלִין אֶלָּא עַד הַמִּנְחָה. וְאִם בָּאוּ עֵדִים מִן הַמִּנְחָה וּלְמַעְלָה, נוֹהֲגִין אוֹתוֹ הַיּוֹם קֹדֶשׁ וּלְמָחָר קֹדֶשׁ. מִשֶּׁחָרַב בֵּית הַמִּקְדָּשׁ הִתְקִין רַבָּן יוֹחָנָן בֶּן זַכַּאי, שֶׁיְּהוּ מְקַבְּלִין עֵדוּת הַחֹדֶשׁ כָּל הַיּוֹם. אָמַר רַבִּי יְהוֹשֻׁעַ בֶּן קָרְחָה, וְעוֹד זֹאת הִתְקִין רַבָּן יוֹחָנָן בֶּן זַכַּאי, שֶׁאֲפִלּוּ רֹאשׁ בֵּית דִּין בְּכָל מָקוֹם, שֶׁלֹּא יְהוּ הָעֵדִים הוֹלְכִין אֶלָּא לִמְקוֹם הַוַּעַד:
<b style="color: gray;">רע"ב</b> <b>ונתקלקלו הלוים בשיר</b>. של תמיד של בין הערבים, ולא אמרו בו שיר כלל. לפי שרוב פעמים היו העדים באים קודם המנחה לפיכך תקנו שיר של יו''ט בתמיד של בין הערבים. ובתמיד של שחר שרוב פעמים עדיין לא באו עדים ולא ידעו אם יתקדש היום אם לאו לא תקנו לו שיר של יו''ט, אלא שיר של חול היו אומרים. ואותו פעם שהגיע שעת הקרבת תמיד של בין הערבים ועדיין לא באו עדים, לא ידעו הלוים אם יאמרו שיר של חול {ד} או שיר של יו''ט, ולא אמרו שיר כלל: <b>נוהגין אותו היום קודש</b>. דמשחשיכה ליל שלאחר כ''ט באלול נהגו בו קודש, שמא יבואו עדים מחר ויקדשוהו ב''ד ונמצא שבלילה ליל יו''ט הוא וכן למחר כל היום עד המנחה. ואם באו עדים קודם המנחה ב''ד מקדשין את החודש ונודע שיפה נהגו בו קודש. ואם מן המנחה ולמעלה באו עדים, אע''פ שאין ב''ד מקדשין אותו היום, ויעברו את אלול ויקדשוהו למחר, אעפ''כ נוהגין אותו בקדושה ואסור במלאכה, דלמא אתי לזלזולי ביה לשנה הבאה ויעשו בו מלאכה כל היום, ואמרי אשתקד נהגנו בו קודש בחנם ומן המנחה ולמעלה חזרנו ונהגנו בו חול: <b>שאפילו ראש ב''ד בכל מקום</b>. שנצרך לפרוש ממקום הועד למקום אחר. והרי עיקר מצות [קידוש] החודש תלויה בו, כדתנן [בפ''ב] לעיל ראש ב''ד אומר מקודש, מ''מ לא יהיו צריכין עדים לילך אחריו אלא למקום הועד שהסנהדרין יושבין שם ילכו, וסנהדרין מקדשין אותו בלא ראש ב''ד:
<b style="color: gray;">תוי"ט</b>
{ד} <b>דשמא</b> לא יבואו עדים כלל. או של יר'ט דשמא עוד סוף העדים לבוא היום: <b>[ה</b>] התקין כו'. ואם לא באו קודם המנחה אמרו של חול. הר''מ:
<h3>פרק ד - משנה ה</h3>
סֵדֶר בְּרָכוֹת, אוֹמֵר אָבוֹת וּגְבוּרוֹת וּקְדֻשַּׁת הַשֵּׁם, וְכוֹלֵל מַלְכִיּוֹת {ו} עִמָּהֶן, וְאֵינוֹ תוֹקֵעַ. קְדֻשַּׁת הַיּוֹם, וְתוֹקֵעַ. זִכְרוֹנוֹת, וְתוֹקֵעַ. שׁוֹפָרוֹת, וְתוֹקֵעַ. וְאוֹמֵר עֲבוֹדָה וְהוֹדָאָה וּבִרְכַּת כֹּהֲנִים, דִּבְרֵי רַבִּי יוֹחָנָן בֶּן נוּרִי. אָמַר לוֹ רַבִּי עֲקִיבָא, אִם אֵינוֹ תוֹקֵעַ לַמַּלְכִיּוֹת, לָמָּה הוּא מַזְכִּיר {ז} אֶלָּא אוֹמֵר אָבוֹת וּגְבוּרוֹת וּקְדֻשַּׁת הַשֵּׁם, וְכוֹלֵל מַלְכֻיּוֹת עִם קְדֻשַּׁת הַיּוֹם, וְתוֹקֵעַ. זִכְרוֹנוֹת, וְתוֹקֵעַ. שׁוֹפָרוֹת, וְתוֹקֵעַ. וְאוֹמֵר עֲבוֹדָה וְהוֹדָאָה וּבִרְכַּת כֹּהֲנִים:
<b style="color: gray;">רע"ב</b> <b>אבות</b>. מגן אברהם: <b>וגבורות</b>. אתה גבור: <b>קדושת השם</b>. קדוש קדוש קדוש: <b>קדושת היום</b>. אתה בחרתנו: <b>זכרונות ותוקע שופרות ותוקע</b>. מקראי ילפינן להו, דכתיב (ויקרא כ''ג) זכרון תרועה, ודרשו רז''ל זכרון אלו זכרונות, תרועה אלו שופרות, ואמר קרא (במדברי') והיו לכם לזכרון לפני אלהיכם אני ה' אלהיכם. מה ת''ל אני ה' אלהיכם, למד על כל מקום שיש שם זכרונות ושופרות, יהיו מלכיות עמהם: <b>אר''ע וכו'</b>. והלכה כר''ע:
<b style="color: gray;">תוי"ט</b>
{ו} <b>מלכיות</b>. ואע''ג דבקראי נזכרו המלכיות באחרונה. מקדימין אותן. כמו שאמרנו בגמרא אמרו לפני מלכיות כדי שתמליכוני עליכם זכרונות כדי שיעלה זכרוניכם לפני לטובה ובמה בשופר. והטעם מבואר כי קודם ראוי שנמליך מלכותו עלינו ואח''כ יעלה זכרונינו לפניו לטובה: {ז} <b>למה</b> כו'. ה''ק למה הוא מזכיר עשר לימא תשע דהואיל ואשתנו מלכיות מזכרונות ושופרות לענין תקיעה בדין הוא דלשתרי נמי לפחות מהן:
<h3>פרק ד - משנה ו</h3>
אֵין פּוֹחֲתִין מֵעֲשָׂרָה {ח} מַלְכִיּוֹת, מֵעֲשָׂרָה זִכְרוֹנוֹת, מֵעֲשָׂרָה שׁוֹפָרוֹת. רַבִּי יוֹחָנָן בֶּן נוּרִי אוֹמֵר, אִם אָמַר שָׁלשׁ שָׁלשׁ {י} מִכֻּלָּן, יָצָא. אֵין מַזְכִּירִין זִכָּרוֹן מַלְכוּת וְשׁוֹפָר שֶׁל פֻּרְעָנוּת. מַתְחִיל בַּתּוֹרָה וּמַשְׁלִים בַּנָּבִיא. רַבִּי יוֹסֵי אוֹמֵר, אִם הִשְׁלִים בַּתּוֹרָה, יָצָא:
<b style="color: gray;">רע"ב</b> <b>מעשרה מלכיות</b>. ג' פסוקים משל תורה, וג' משל כתובים, וג' משל נביאים {ט}, ואחד משל תורה שמשלים בו: <b>שלש שלש</b>. אחד של תורה, ואחד של כתובים, ואחד של נביאים. והלכה כר''י בן נורי: <b>מלכיות וזכרונות ושופרות של פורענות</b>. כגון אם לא ביד חזקה אמלוך עליכם (יחזקאל כ'), ויזכור כי בשר המה (תהלים ע''ח), תקעו שופר בגבעה (הושע ה'), וכיוצא בהן. וזכרון יחיד, כגון זכרה לי אלהי לטובה (נחמיה ה'), אע''פ שהוא לטובה אין מזכירין אותו. וכן הלכה: <b>רבי יוסי אומר אם השלים בתורה יצא</b>. בגמרא מפרש למלתיה דר''י הכי, ומשלים בתורה, ואם השלים בנביא יצא. והלכה כר''י:
<b style="color: gray;">תוי"ט</b>
{ח} <b>מעשרה</b>. כנגד י' הלולים דהללו אל בקדשו דכתיב בהו הללוהו בתקע שופר. א''נ כנגד י' הדברות פרש''י דכתיב בהו נמי שופר. א''נ כנגד י' מאמרות שבהן נברא העולם. ופירש''י שהעולם נברא בר''ה. גמרא: {ט} <b>ואע''ג</b> דבכל מקום אמרינן תורה ונביאים וכתובים י''ל משום דקראי דכתובים קדמו לנביאים. תוספ': {י} <b>שלש</b> שלש. כנגד תורה נביאים וכתובים. ואמרי לה כנגד כהנים לוים וישראלים גמרא:
<h3>פרק ד - משנה ז</h3>
הָעוֹבֵר לִפְנֵי הַתֵּבָה בְּיוֹם טוֹב שֶׁל רֹאשׁ הַשָּׁנָה, הַשֵּׁנִי מַתְקִיעַ {יג} וּבִשְׁעַת הַהַלֵּל הָרִאשׁוֹן {טו} מַקְרֶא {טז} אֶת הַהַלֵּל:
<b style="color: gray;">רע"ב</b> <b>השני מתקיע</b>. המתפלל תפלת המוספין {יא} מתקיע, ולא המתפלל תפלה של שחרית. ובשעת השמד תקנו כך, שגזרו שלא יתקעו, והיו אורבים להם כל שש שעות של זמן תפלת השחר, לכך העבירו התקיעה מתפלת השחר לתפלת המוספים {יב}: <b>ובשעת ההלל</b>. משום דאין אומרים הללבר''ה וביוה''כ {יד}, קתני ובשעת ההלל, כלומר בשאר יו''ט שאומרים הלל:
<b style="color: gray;">תוי"ט</b>
{יא} <b>ומנהגם</b> היה שש''צ המתפלל ביוצר אינו מתפלל במוסף אלא ש''צ אחר. הר''נ: {יב} <b>ואע''פ</b> שבטלה הגזירה לא עבדינן כדמעיקרא אע''ג דזריזין מקדימין כו' דחיישינן שמא יחזיר הדבר לקלקולו. תוספ'. וכתב הר''נ דתקנו תקיעות וט' ברכות במוספין דהא על סדר ברכות תוקעים כדלעיל וקודם לכן היה הכל בשחרית: {יג} <b>מתקיע</b>. מדלא תנן תוקע. דקדק רבינו האי שאין ש''ץ תוקע אלא אחר. וטעמא כדתנן בפ''ה דברכות לענין נשיאת כפים וכל חלוקי דינין דהתם שייכי נמי הכא. הרא''ש: {יד} <b>דאפשר</b> מלך יושב על כסא דין וספריחיים וספרי מתים פתוחין לפניו וישראל אומרים שירה. גמרא: {טו} <b>הראשון</b> כו. מ'שום דזריזין מקדימין למצות. גמ'. {טז} מקרא. ולא קתני קורא ה''ט לפי שהוא מקרא לצבור וכדאמרינן הוא אומר הללויה והן אומרים הללויה. הר''נ:
<h3>פרק ד - משנה ח</h3>
שׁוֹפָר שֶׁל רֹאשׁ הַשָּׁנָה, אֵין מַעֲבִירִין {יז} עָלָיו אֶת הַתְּחוּם, וְאֵין מְפַקְּחִין עָלָיו אֶת הַגַּל, לֹא עוֹלִין בָּאִילָן, וְלֹא רוֹכְבִין עַל גַּבֵּי בְהֵמָה, וְלֹא שָׁטִין עַל פִּנֵי הַמַּיִם, וְאֵין חוֹתְכִין אוֹתוֹ בֵּין בְּדָבָר שֶׁהוּא מִשּׁוּם שְׁבוּת, וּבֵין בְּדָבָר שֶׁהוּא מִשּׁוּם לֹא תַעֲשֶׂה {יח}. אֲבָל אִם רָצָה לִתֵּן לְתוֹכוֹ מַיִם אוֹ יַיִן, יִתֵּן. אֵין מְעַכְּבִין אֶת הַתִּינוֹקוֹת מִלִּתְקוֹעַ, אֲבָל מִתְעַסְּקִין {כ} עִמָּהֶן עַד שֶׁיִּלְמוֹדוּ. וְהַמִּתְעַסֵּק, לֹא יָצָא {כא}, וְהַשּׁוֹמֵעַ מִן הַמִּתְעַסֵּק, לֹא יָצָא:
<b style="color: gray;">רע"ב</b> <b>אין מעבירין עליו את התחום</b>. לילך חוץ לתחום כדי להביא שופר, או לילך לשמוע התקיעות: <b>בדבר שהוא משום שבות</b>. כגון לחתכו בסכין: <b>בדבר שהוא משום ל''ת</b>. כגון לחתכו במגרה דהויא מלאכה גמורה של חרישת עץ. ואיכא דמתני אפכא, דבר שהוא משום שבות, מגל שאין דרך לחתוך בו. דבר שהוא משום ל''ת, סכינא דאורחיה הוא: <b>אם רצה ליתן לתוכו יין [יתן]</b>. ולא אמרינן מתקן מנא הוא: <b>אין מעכבין את התינוקות</b>. שהגיעו לחינוך, ואפילו בשבת {יט}, כדי לחנכן במצות, שיהיו מלומדין לתקוע ביו''ט של ר''ה: <b>ומתעסקים בהם</b>. וליכא למיגזר דלמא אתו לאתויי ארבע אמות ברה''ר, דהא אינו טרוד במצוה אלא מתעסק בעלמא. ולא גזרו שמא יביאנו ד''א ברה''ר אלא בזמן שהוא חייב בתקיעת שופר, שמתוך שהוא טרוד לצאת ידי חובתו ישכח את השבת:
<b style="color: gray;">תוי"ט</b>
{יז} <b>אין</b> מעבירין כו'. מ''ט שופר עשה ויר'ט עשה ול''ת ואין עשה דוחה ל''ת ועשה גמרא. וחכמים עשו חיזוק לדבריהם הכל כשל תורה. הר''נ: {יח} <b>לא</b> תעשה. זו ואצ''ל זו קתני. גמרא: {יט} <b>וטעמא</b> שהואיל והגיע לחינוך מתעסקים עמו כדי שילמוד שידע לתקוע לצאת י''ח כשיבא ר''ה. אבל כשלא הגיע לחינוך לא. רש''י. ואף דקיי''ל קטן האוכל איסורים אין ב''ד מצווין להפרישו ה''מ במלתא דלא מפרסמא אבל במפרסמא כי הא שהקול נשמע לרבים מעכבין דלמא נפיק מינה חורבא לתקוע בשבת שלא בפני ב''ד. הר''נ: {כ} <b>מתעסקין</b>. שאומרים להם תקעו ומשתדלין עמהם. המגיד: {כא} <b>לא</b> יצא. למה שפירש הר''ב פרק דלעיל מ''ז דבעי כוונה לצאת מקרי מתעסק כל שאינו מתכוין לתקוע תקיעה של מצוה וממתניתין דלעיל לא שמעינן אלא דהשומע צריך כונה. אבל התוקע עצמו ה''א דיצא בו אפילו במתעסק ולא לבעי כונה לצאת קמ''ל מתניתין דהכא ותני תו והשומע לאשמעינן דאף דנתכוין לצאת אם התוקע מתעסק לא יצא:
<h3>פרק ד - משנה ט</h3>
סֵדֶר תְּקִיעוֹת, שָׁלשׁ, שֶׁל שָׁלשׁ שָׁלשׁ. שִׁעוּר תְּקִיעָה כְּשָׁלשׁ תְּרוּעוֹת. שִׁעוּר תְּרוּעָה כְּשָׁלשׁ {כד} יְבָבוֹת {כה}. תָּקַע בָּרִאשׁוֹנָה {כו}, וּמָשַׁךְ בַּשְּׁנִיָּה כִשְׁתַּיִם, אֵין בְּיָדוֹ אֶלָּא אֶחָת {כח}. מִי שֶׁבֵּרַךְ וְאַחַר כָּךְ נִתְמַנָּה לוֹ שׁוֹפָר, תּוֹקֵעַ וּמֵרִיעַ וְתוֹקֵעַ שָׁלשׁ פְּעָמִים {כט}. כְּשֵׁם שֶׁשְּׁלִיחַ צִבּוּר חַיָּב, כָּךְ כָּל יָחִיד וְיָחִיד חַיָּב. רַבָּן גַּמְלִיאֵל אוֹמֵר, שְׁלִיחַ צִבּוּר מוֹצִיא אֶת הָרַבִּים יְדֵי חוֹבָתָן:
<b style="color: gray;">רע"ב</b> <b>סדר תקיעות שלש</b>. אחת למלכיות, ואחת לזכרונות, ואחת לשופרות: <b>של שלש שלש</b>. תקיעה ותרועה ותקיעה לכל אחת ואחת. לפי שנאמר שתי תרועות במקרא בר''ה, ותרועה אחת ביוה''כ של יובל, וילפינן שביעי שביעי לגזירה שוה ליתן את האמור של זה בזה, ותרועה האמורה ביוה''כ של יובל אנו נותנין אותה לר''ה, נמצאו בר''ה שלש תרועות, ושתי תרועות האמורות בר''ה נותנין אותן ליוה''כ, נמצאו שלש תרועות ביוה''כ. וכל תרועה, פשוטה לפניה ופשוטה לאחריה, דתניא מנין שפשוטה לפניה, ת''ל (ויקרא כ''ה) והעברת שופר תרועה, ומנין שפשוטה לאחריה, ת''ל (שם) תעבירו שופר {כב}, הרי העברה תחלה וסוף ותרועה בינתים. ולשון העברה פשוטה משמע העברת קול אחד פשוט, הרי לשלש תרועות של ר''ה שש תקיעות, והרי לך שלש של שלש שלש: <b>שעור תקיעה</b>. שיעור כל התקיעות, שהם שש תקיעות: <b>כשלש תרועות</b>. {כג} נמצא שיעור תקיעה אחת כחצי תרועה: <b>שעור תרועה כג' יבבות</b>. ג' קולות בעלמא של כל שהן. וי''מ שכל יבבא היא ג' כוחות של כל שהן, נמצא שעור תרועה ט' כחות של כל שהן, והכי מסתברא: <b>תקעבראשונה</b>. פשוטה שלפני התרועה תקע כדרכה. ומשך בשניה. תקיעה שלאחר התרועה משך כשתים, לצאת בה ידי שתים שהיה צריך לעשות זו אחר זו, פשוטה שלאחריה דמלכיות ופשוטה שלפניה דזכרונות {כז}: <b>אין בידו אלא אחת</b>. דאפסוקי תקיעה אחת לשתים לא מפסקינן: <b>מי שברך</b>. התפלל תפלת המוספין ובירך ט' ברכות: <b>כשם שש''צ חייב</b>. בין בברכות של ר''ה בין בתפלות של כל השנה, ואינו יוצא י''ח אלא בתפלה שמתפלל הוא בעצמו, כך כל יחיד ויחיד הבקי ויודע להתפלל אינו יוצא ידי חובתו אלא בתפלת עצמו, בין בר''ה בין בשאר כל ימות השנה. ואין ש''צ יורך לפני התיבה אלא להוציא את שאינו בקי {ל}: <b>ש''צ מוציא את הרבים ידי חובתם</b>. בין בקי בין שאינו בקי, בין בברכות של ר''ה בין בתפלות של כל השנה. ולמה צבור מתפללין בלחש, כדי להסדיר ש''צ את תפלתו. והלכה כחכמים בברכות של כל השנה שאין ש''צ מוציא אלא את שאינו בקי, אבל בברכות של ר''ה ושל יוה''כ ושל יובל שהן ט' ברכות ארוכות ואין הכל בקיאין בהן, הלכה כר''ג שכשם שמוציא את שאינו בקי כך מוציא את הבקי:
<b style="color: gray;">תוי"ט</b>
{כב} <b>דסיפיה</b> דקרא דוהעברת שופר תרועה איהו: {כג} <b>משום</b> דמרמי לה רמי מתניתין וברייתא אהדדי משני לה בגמרא דתנא דידן קא חשיב תקיעות דכולהו בבי. ועתוי''ט: {כד} <b>כג'</b>. ר''ח גורס ג' יבבות, ולא כג' דהא תרועה עצמה ג' יבבות והיכי שייך למתני כג'. אלא שאפשר שלפי שעיק' יבבות בפיו קאמר דשעור תרועה כג' יבבות שאדם מיילל בפיו: {כה} <b>יבבות</b> בגמרא דתרועה מתרגמינן יבבא וכתיב באמיה דסיסרא בעד החלון נשקפה ותיבב. עתוי''ט: {כו} <b>בראשונה</b> כו' שאין לתקיעות שעור למעלה שאם רצה להאריך מאריך ואין הדבר ניכר כשהוא מאריך שיתכוין לב' תקיעות אלא מחמת כשהוא כפלים כשיעור תקיעה ראשונה מש''ה תני תקע בראשונה. הרא''ש והר''נ: {כז} <b>ואע''פ</b> שימשוך עד שיאמר עשרה זכרונות יש לעשות כך. ועתוי''ט: {כח} <b>אלא</b> אחד. היינו תקיעה שלאחריה ולא כיש מפרשים דהיינו הראשונה ושמשום הכי תני תקע בראשונה: {כט} <b>ג''פ</b>. בשביל מלכיות וכן בשביל זכרונות. וכן בשביל שופרות. רש''י: {ל} <b>דאע''ג</b> דכל ישראל ערבים הם זה לזה ומה''ט מוציא זה את זה בברכות המצות הא תניא בגמרא יחיד שלא בירך אין חבירו מברך עליו. וטעמא כתב הר''ן בשם ירושלמי משום דתפלה מסתבר שיהיה כל אחד מבקש רחמים על עצמו: