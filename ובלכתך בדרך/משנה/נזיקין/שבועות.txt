<h1>משנה - שבועות</h1>

<h2>פרק א</h2>
<h3>פרק א - משנה א</h3>
שְׁבוּעוֹת שְׁתַּיִם שֶׁהֵן אַרְבַּע, יְדִיעוֹת הַטֻּמְאָה שְׁתֻּיִם שֶׁהֵן אַרְבַּע, יְצִיאוֹת הַשַּׁבָּת שְׁתַּיִם שֶׁהֵן אַרְבַּע, מַרְאוֹת נְגָעִים שְׁנַיִם שֶׁהֵם אַרְבָּעָה:
<b style="color: gray;">רע"ב</b> <b>שבועות, שתים</b>. כתיבי בקרא בהדיא (ויקרא ה') או נפש כי תשבע לבטא בשפתים להרע או להיטיב. אוכל, להיטיב. לא אוכל, להרע, שמענה את עצמו. וה''ה לכל דבר שהוא הן ולאו להבא, דלהרע או להיטיב להבא משמע: <b>שהן ארבע</b>. יש לרבות עוד שתים אחרים דלא כתיבי. והן, הן ולאו דלשעבר {א}. כמו אכלתי ולא אכל, או לא אכלתי ואכל: <b>ידיעות הטומאה</b>. או נפש אשר תגע בכל דבר טמא (שם), האמור בויקרא אצל טומאת מקדש וקדשיו {ב}: <b>שתים</b>. כתיבי בקרא. דכתיב (שם) ונעלם ממנו והוא טמא, משמע שנעלמה ממנו טומאה {ג} ועל ידי אותו העלם אכל בשר קודש, הרי אחת. או נכנס למקדש, הרי שתים: <b>שהן ארבע</b>. יש לרבות עוד שנים חיובים אחרים {ד}. העלם קודש, והעלם מקדש וזכור הוא את הטומאה: <b>יציאות השבת</b>. הוצאה מרשות היחיד לרשות הרבים, ילפינן מקרא מן ויצו משה ויעבירו קול במחנה וגו' (שמות ל''ז), לא תפיקו מרשות היחיד לרשות הרבים: <b>שתים</b>. אחת לעומד בחוץ והושיט ידו לפנים ונטל החפץ והוציאו, ואחת לעומד בפנים ונטל החפץ ממקומו והוציאו לחוץ: <b>שהן ארבע</b>. יש להוסיף עוד שתים דהכנסה {ה}, אע''ג דלא כתיבי. שכשם שהקפידה תורה מרשות לרשות בהוצאה, כך הקפידה על ההכנסה. אחת לעומד בפנים והוציא ידו לחוץ ונטל חפץ והכניס, ואחת לעומד בחוץ ונטל חפץ ממקומו והושיטו לפנים והניחו: <b>מראות נגעים שנים</b>. כתיבי בקרא (ויקרא י''ג), שאת ובהרת: <b>שהן ארבעה</b>. תולדה דשאת ותולדה דבהרת, דלא כתיבי בקרא בהדיא:
<b style="color: gray;">תוי"ט</b>
{א} <b>כר''ע</b> מ''ה פ''ג. גמרא: {ב} <b>שאין</b> הכתוב מדבר אלא בטומאת מקדש וקדשיו, כדמוכח לה בגמרא: {ג} <b>ודקרי</b> להו ידיעות, פירש הר''ב ברפ''ב: {ד} <b>כר''י</b> דסוף פ''ב. גמרא: {ה} <b>עיין</b> מ''ש ברפ''ק דשבת. והא דסתם תנא ב' שהן ד' בפנים כו' וב' בו' בחוץ ואלו הכא לא תני אלא ב' שהן ד', מתרצים בגמרא, התם דעיקר שבת תנא חיובי ופטורי, הכא חיובי תנא ופטורי לא תני. ועתוי''ט:
<h3>פרק א - משנה ב</h3>
כֹּל שֶׁיֶּשׁ בָּהּ יְדִיעָה בַתְּחִלָּה וִידִיעָה בַסּוֹף {ו} וְהֶעְלֵם בִּנָתַּיִם, הֲרֵי זֶה בְּעוֹלֶה וְיוֹרֵד. יֶשׁ בָּהּ יְדִיעָה בַתְּחִלָּה וְאֵין בָּהּ יְדִיעָה בַסּוֹף, שָׂעִיר הַנַּעֲשֶׂה בִפְנִים {ז} וְיוֹם הַכִּפּוּרִים {ט} תּוֹלֶה, עַד שֶׁיִּוָּדַע לוֹ וְיָבִיא בְעוֹלֶה וְיוֹרֵד:
<b style="color: gray;">רע"ב</b> <b>שיש בה ידיעה בתחלה</b>. אידיעות הטומאה קאי. ואיידי דזוטרי מילייהו מפרש להו ברישא והדר מפרש שבועות דנפישי מילייהו. ויציאות ומראות, כל חדא וחדא מיפרשא במסכת דידיה, להכי לא פרשינהו בהאי מסכתא. ולא תנינהו הכא אלא משום דדמו להדדי בשתים שהן ארבע: <b>ידיעה בתחלה</b>. שידע שנטמא: <b>וידיעה בסוף</b>. משאכל את הקודש בהעלם או נכנס למקדש בהעלם ויצא, נודע לו שבטומאה אכל או בטומאה נכנס: <b>והעלם בינתיים</b>. בשאכל את הקודש נעלמה ממנו טומאה או קודש, או נכנס למקדש ונעלמה ממנו טומאה או מקדש: <b>הרי זה בעולה ויורד</b>. עולה לעשיר, ויורד לעני. עשיר מביא חטאת בהמה, ועני חטאת העוף, ודל שבדלים עשירית האיפה, והיא מנחת חוטא האמורה בכל מקום: <b>שעיר הנעשה בפנים</b>. שעיר של יום הכפורים שמביא מדמו לפנים {ח}: <b>תולה</b>. להגין עליו מן היסורין {י}: <b>עד שיודע לו</b>. שאכל קודש בטומאה {יא} ויביא קרבן עולה ויורד:
<b style="color: gray;">תוי"ט</b>
{ו} <b>בתחלה</b> כו'. בגמרא ילפינן להו ומסיק דידיעת בית רבו (שלמד בבית רבו שהנוגע בטומאה טמא) שמה ידיעה. פרט לנשבה בין הנכרים: {ז} <b>בפנים</b>. שהרי הוא אומר בשעיר זה וכיפר על הקודש, מטומאה שבמקדש. יכול על כל טומאה שבקודש יהא שעיר זה מכפר, ת''ל ומפשעיהם לכל חטאתם, חטאים דומיא דפשעים, מה פשעים שאינן בני קרבן, אף חטאים שאינן בני קרבן. ומנין ליש בה ידיעה בתחלה, פירש הר''ב משנה דלקמן: {ח} <b>ג'</b> שעירים נעשין לצבור ביוה''כ, אחד מתן דמו לפנים, וחברו משתלח לעזאזל, ואחד קרב במזבח החיצון במוספין. והוא כתוב בפרשת פנחס עם שאר כל מוספי המועדות. רש''י: {ט} <b>ויוה''כ</b>. הוא עצמו מועיל עם הקרבנות. שנאמר כי יום כפורים הוא. רש''י: {י} <b>שאע''פ</b> שאינו יודע שחטא, יש לו לדאוג. שכל השוגגים צריכין כפרה לכשידעו, אלמא קודם ידיעה ענושים הן. רש''י: {יא} <b>וחדא</b> מתרתי נקט. וה''ה שנכנס למקדש:
<h3>פרק א - משנה ג</h3>
אֵין בָּהּ יְדִיעָה בַתְּחִלָּה אֲבָל יֶשׁ בָּהּ יְדִיעָה בַסּוֹף, שָׂעִיר הַנַּעֲשֶׂה בַחוּץ וְיוֹם הַכִּפּוּרִים מְכַפֵּר, שֶׁנֶּאֱמַר (במדבר כט) מִלְּבַד חַטַּאת הַכִּפֻּרִים, עַל מַה שֶּׁזֶּה מְכַפֵּר זֶה מְכַפֵּר. מָה הַפְּנִימִי אֵין מְכַפֵּר אֶלָּא עַל דָּבָר שֶׁיֶּשׁ בּוֹ יְדִיעָה, אַף חִיצוֹן אֵין מְכַפֵּר אֶלָּא עַל דָּבָר שֶׁיֶּשׁ בּוֹ יְדִיעָה:
<b style="color: gray;">רע"ב</b> <b>אין בה ידיעה בתחלה</b>. שלא ידע בטומאה זו מימיו {יב}, זה לא בא לכלל קרבן עוד לעולם. שהרי אין קרבן בא אלא על שיש בו ידיעה בתחלה: <b>שעיר הנעשה בחוץ</b>. הקרב במזבח החיצון במוספין של יוה''כ: ויום הכיפורים עצמו מכפר עם השעיר: <b>שנאמר</b>. בשעיר הנעשה בחוץ (במדבר כ''ט) שעיר עזים אחד חטאת מלבד חטאת הכפורים, וחטאת הכפורים הוא השעיר הנעשה בפנים, והקישן הכתוב, ללמדך שעל מה שזה מכפר זה מכפר. מה פנימי אינו בא אלא על דבר שיש בו ידיעה, ומאי ניהו ידיעה, בתחלה, כדילפינן מקרא דכתיב לכל חטאתם, דמשמע לאותם שיבואו לכלל חטאת כשתהיה להם ידיעה בסוף, ואי אפשר לבא לכלל חטאת אא''כ היתה לו ידיעה בתחלה, אף שעיר הנעשה בחוץ אינו מכפר אלא על שיש בו ידיעה, ומאי ניהו, ידיעה בסוף ולא בתחלה {יג} דלא אתיא לכלל קרבן, ומכפר זה כפרה גמורה בלא תליה:
<b style="color: gray;">תוי"ט</b>
{יב} <b>למסקנא</b> דגמרא שכתבתי בריש מתניתין דלעיל, לא משכחת אלא בתנוק שנשבה בין הנכרים:<b>.</b> ! {יג} <b>וא''ת</b> כיון שהוקשו זל''ז יכפר כל אחד אדידיה ואדחבריה. ונפקא מינה לטומאה שאירע בין זה לזה, וא''נ אי לא עבד חיצון. משני בגמרא אמר קרא אחת, כפרה אחת מכפר, ואינו מכפר ב' כפרות. אמר קרא אחת בשנה כפרה זו לא תהא אלא אחת בשנה:
<h3>פרק א - משנה ד</h3>
וְעַל שֶׁאֵין בָּהּ יְדִיעָה לֹא בַתְּחִלָּה וְלֹא בַסּוֹף, שְׂעִירֵי הָרְגָלִים וּשְׂעִירֵי רָאשֵׁי חֳדָשִׁים מְכַפְּרִים, דִּבְרֵי רַבִּי יְהוּדָה. רַבִּי שִׁמְעוֹן אוֹמֵר, שְׂעִירֵי הָרְגָלִים {טז} מְכַפְּרִין אֲבָל לֹא שְׂעִירֵי רָאשֵׁי חֳדָשִׁים. וְעַל מַה שְּׂעִירֵי רָאשֵׁי חֳדָשִׁים מְכַפְּרִין, עַל הַטָּהוֹר שֶׁאָכַל אֶת הַטָּמֵא {יז}. רַבִּי מֵאִיר אוֹמֵר, כָּל הַשְּׂעִירִים כַּפָּרָתָן שָׁוָה {יח} עַל טֻמְאַת מִקְדָּשׁ וְקָדָשָׁיו. הָיָה רַבִּי שִׁמְעוֹן אוֹמֵר, שְׂעִירֵי רָאשֵׁי חֳדָשִׁים מְכַפְּרִין עַל הַטָּהוֹר שֶׁאָכַל אֶת הַטָּמֵא, וְשֶׁל רְגָלִים מְכַפְּרִין עַל שֶׁאֵין בָּהּ יְדִיעָה לֹא בַתְּחִלָּה וְלֹא בַסּוֹף, וְשֶׁל יוֹם הַכִּפּוּרִים מְכַפֵּר עַל שֶׁאֵין בָּהּ יְדִיעָה בַתְּחִלָּה אֲבָל יֶשׁ בָּהּ יְדִיעָה בַסּוֹף. אָמְרוּ לוֹ, מַהוּ שֶׁיִּקְרְבוּ זֶה בָזֶה. אָמַר לָהֶם, יִקְרְבוּ. אָמְרוּ לוֹ, הוֹאִיל וְאֵין כַּפָּרָתָן שָׁוָה, הֵיאַךְ קְרֵבִין זֶה בָזֶה. אָמַר לָהֶן, כֻּלָּן בָּאִין לְכַפֵּר עַל טֻמְאַת מִקְדָּשׁ וְקָדָשָׁיו:
<b style="color: gray;">רע"ב</b> <b>שעירי הרגלים</b>. בכל הרגלים נאמרו שעירי חטאת במוספין: <b>ושעירי ראשי חדשים מכפרים</b>. דכתיב בשעיר ראש חודש (שם כ''ה) לחטאת לה', חטא שאין מכיר בו אלא ה' שעיר זה יהא מכפר, והיינו שאין בו ידיעה לא בתחלה ולא בסוף {יד}. ושעירי רגלים ילפינן משעיר ר''ח בהיקש, דשעיר הוה מצי למכתב בכולהו רגלים, וכתב ושעיר {טו}, וא''ו מוסיף על ענין ראשון, להקיש שעל מה שזה מכפר אלו מכפרים: <b>כל השעירים כפרתן שוה</b>. כל שעירי המוספין, בין שעירי רגלים בין שעיר ר''ח בין שעיר הנעשה בחוץ ביוה''כ, כפרתן שוה, שהם מכפרין בין על שאין בה ידיעה בתחלה ויש בה ידיעה בסוף בין על שאין בה ידיעה לא בתחלה ולא בסוף, בין על טהור שאכל את הטמא, ונפקא מינה לטומאה שאירעה בין זו לזו. אבל שעיר הנעשה בפנים ביום הכיפורים לא נחלקו עליו {יט} שהוא תולה על שיש בה ידיעה בתחלה ואין בה ידיעה בסוף, כדאמרינן: <b>היה ר' שמעון אומר</b>. האי דהדר נקט לה, משום דבעי למימר אמרו לו מהו שיקרבו זה בזה: <b>מהו שיקרבו</b>. אם אבד שעיר שהופרש ליום הכפורים, ונתכפרו באחר, ונמצא זה ברגל או בר''ח, מהו שיקריב לשם שעירו של יום: <b>אמרו לו הואיל ואין כפרתן שוה</b>. ר' מאיר הוא דקאמר ליה לרבי שמעון {כ}, בשלמא אי אמרת כולן כפרתם שוה, יקרב, שהרי כולן כפרה אחת הן מכפרים, אלא לדידך, זו שהופרשה לבפר על שאין בה ידיעה בתחלה ויש בה ידיעה בסוף היאך יקרב ברגל לכפר על שאין בה ידיעה לא בתחלה ולא בסוף, או בר''ח לכפר על הטהור שאכל את הטמא: <b>לכפר על טומאת מקדש וקדשיו</b>. וכיון דבזה שוין, אע''פ שכפרתן חלוקות יכול הוא ליקרב:
<b style="color: gray;">תוי"ט</b>
{יד} <b>גמרא</b>, ונכפר נמי אפילו בשאר עבירות (כל חטא שלא נודע). תנא דר''י הואיל וזה בא בזמן קבוע, (שעיר יום הכיפורים דחיצון) וזה בא בזמן קבוע, מה זה אינו מכפר אלא על טומאת מקדש וקדשיו אף כו'. ועתוי''ט:<b>.</b> ! {טו} <b>בגמרא</b> עצרת [ויוה''כ] דלא כתיב בהו ושעיר, מנלן. אלא א''ר יונה אמר קרא אלה תעשו לה' במועדיכם, הוקשו כל המועדות כולן זה לזה. והא ר''ח לאו מועד הוא, איברא כו' ר''ח נמי איקרי מועד, דכתיב קרא עלי מועד כו'. ועתוי''ט: {טז} <b>הרגלים</b>. דאית ליה נמי הקישה דבמועדיכם דהוקשו כולן לדראש חודש מה דראש חודש במלתא דקדש מכפרי, אף דרגלים כו'. וכי תימא נכפרו אדראש חודש, ואותה נתן לכם לשאת את עון העדה וגו', אותה נושא עון, ואין אחר נושא עון כו'. ועתוי''ט: {יז} <b>על</b> הטהור כו'. דאמר קרא ואותה נתן לכם לשאת את עון העדה, והאי קרא בשעיר דר''ח כתיב ויליף עון עון מציץ, מה להלן טומאת בשר שאין הציץ מרצה על טומאת הגוף אלא על טומאת חלב דם ובשר שקרב בטומאה, אף כאן טומאת בשר כו'. ועתוי''ט: {יח} <b>שוה</b>. דיליף הקישא. דמועדיכם אף לחיצון דיום הכיפורים. דעדיפא ליה הך הקישא מהקישא דלפנימי. תוספ':<b>.</b> ! {יט} <b>שהוא</b> אינו מכפר כפרתן, כפרה אחת מכפר ואינו מכפר שתי כפרות. והן אינן מכפרין כפרתו, אחת בשנה, כפרה זו לא תהא אלא אחת בשנה. גמרא:<b>.</b> ! {כ} <b>משום</b> דלר''ש אלימא קושיא דחלוקים הם שעירי ר''ח גם משעירי הרגלים להכי פריך ליה. והוא הדין נמי דהוה מצי למיפרך לת''ק משעירי יוהכ''פ עם שאר השעירים. ומסתבר נמי דמה שכתב הר''ב וכן רש''י, ר''מ הוא דקא''ל, לאו דוקא כו', אלא חכמים השיבו לו לר''ש אליבא דר''מ:
<h3>פרק א - משנה ה</h3>
רַבִּי שִׁמְעוֹן בֶּן יְהוּדָה אוֹמֵר מִשְּׁמוֹ, שְׂעִירֵי רָאשֵׁי חֳדָשִׁים מְכַפְּרִין עַל הַטָּהוֹר שֶׁאָכַל אֶת הַטָּמֵא. מוֹסִיף עֲלֵיהֶם שֶׁל רְגָלִים {כא}, שֶׁמְּכַפְּרִין עַל הַטָּהוֹר שֶׁאָכַל אֶת הַטָּמֵא וְעַל שֶׁאֵין בָּהּ יְדִיעָה לֹא בַתְּחִלָּה וְלֹא בַסּוֹף. מוֹסִיף עֲלֵיהֶם שֶׁל יוֹם הַכִּפּוּרִים {כב}, שֶׁהֵן מְכַפְּרִין עַל הַטָּהוֹר שֶׁאָכַל אֶת הַטָּמֵא, וְעַל שֶׁאֵין בָּהּ יְדִיעָה לֹא בַתְּחִלָּה וְלֹא בַסּוֹף, וְעַל שֶׁאֵין בָּהּ יְדִיעָה בַתְּחִלָּה אֲבָל יֶשׁ בָּהּ יְדִיעָה בַסּוֹף. אָמְרוּ לוֹ, מַהוּ שֶׁיִּקְרְבוּ זֶה בָזֶה. אָמַר לָהֶם, הֵן. אָמְרוּ לוֹ, אִם כֵּן יִהְיוּ שֶׁל יוֹם הַכִּפּוּרִים קְרֵבִין בְּרָאשֵׁי חֳדָשִׁים, אֲבָל הֵיאַךְ שֶׁל רָאשֵׁי חֳדָשִׁים קְרֵבִין בְּיוֹם הַכִּפּוּרִים לְכַפֵּר כַּפָּרָה שֶׁאֵינָהּ שֶׁלָּהּ. אָמַר לָהֶן, כֻּלָּן בָּאִין לְכַפֵּר עַל טֻמְאַת מִקְדָּשׁ וְקָדָשָׁיו:
<b style="color: gray;">רע"ב</b> <b>משמו</b>. של ר' שמעון. וסתם ר' שמעון הוא ר' שמעון בן יוחאי:
<b style="color: gray;">תוי"ט</b>
{כא} <b>מוסיף</b> כו'. דלא דריש אותה נושא עון ואין אחר כו'. וסבירא ליה נמי דאתקוש רגלים לשעיר החיצון כו'. תוספ': {כב} <b>מוסיף</b> כו'. ודרגלים לא מכפרי אדיוה''כ, דס''ל דרשא דאחת בשנה. ודיוה''כ מוסיף, דאמר קרא וכיפר אהרן על קרנותיו אחת בשנה, קרנותיו דמזבח הפנימי הוא דאינו מכפר ב' כפרות, הא דחיצון אפילו ב' כפרות. גמרא:
<h3>פרק א - משנה ו</h3>
וְעַל זְדוֹן טֻמְאַת מִקְדָּשׁ וְקָדָשָׁיו, שָׂעִיר הַנַּעֲשֶׂה בִפְנִים {כג} וְיוֹם הַכִּפּוּרִים מְכַפְּרִין. וְעַל שְׁאָר עֲבֵרוֹת שֶׁבַּתּוֹרָה, הַקַּלּוֹת וְהַחֲמוּרוֹת, הַזְּדוֹנוֹת וְהַשְּׁגָגוֹת, הוֹדַע וְלֹא הוֹדַע, עֲשֵׂה וְלֹא תַעֲשֶׂה {כו}, כְּרֵתוֹת וּמִיתוֹת בֵּית דִּין, שָׂעִיר הַמִּשְׁתַּלֵּחַ מְכַפֵּר:
<b style="color: gray;">רע"ב</b> <b>ועל זדון טומאת מקדש וכו'</b>. סתמא דתלמודא נקיט לה: <b>שעיר הנעשה בפנים ויוה''כ מכפר</b>. דכתיב (ויקרא ט''ז) ומפשעיהם לכל חטאתם, ופשעים אלו מרדים {כד}: <b>החמורות והקלות וכו'</b>. כולה מתניתין מפרשה בגמרא הכי, בין קלות בין חמורות בין שעשאן במזיד בין שעשאן בשוגג, אותן שעשאן בשוגג בין נודע לו ספיקן בין לא נודע לו ספיקן, כלומר בין נודע לו שבא לידו ספק חלב ואכלו {כה} בין שלא נודע לו שבא לידו ספק חלב. ואלו הן קלות, עשה ולא תעשה. ואלו הן חמורות, כריתות ומיתות ב''ד:
<b style="color: gray;">תוי"ט</b>
{כג} <b>ועל</b> זדון כו'. ואע''ג דאמרינן אחת כפרה אחת כו'. כבר כתבו התוספ' דאין זה ב' כפרות אלא '' מה שקרבן אחר מכפר. א''נ, כפרה אחת לשוגג ואחת למזיד: {כד} <b>וכה''א</b> מלך מואב פשע בי. ואומר אז תפשע לבנה בעת ההיא. גמרא:<b>.</b> ! {כה} <b>דליכא</b> לפרושי דנודע לו שגגתו ששגג ודאי, דאם כן הו''ל חייבי חטאת ואשמות ודאין, ותנן במסכת כריתות, חייבי חטאת ואשמות ודאין שעבר עליהן יום הכיפורים חייבין להביא לאחר יום הכיפורים אבל חייבי אשם תלוי פטורין. רש''י: {כו} <b>עשה</b>. בגמרא, היכי דמי אי דלא עביד תשובה זבח רשעים תועבה, אי דעביד תשובה כל יומא נמי כו'. ומסיק בדלא עביד תשובה, ורבי היא דס''ל על כל עבירות שבתורה בין עשה תשובה ובין לא כו' יום הכיפורים מכפר, חוץ מפורק עול ומגלה פנים בתורה ומפר ברית בבשר. שאם עשה תשובה יום הכיפורים מכפר, ואם לאו אין יוהכ''פ מכפר. וזבח רשעים תועבה, בשאר יומי. רש''י:
<h3>פרק א - משנה ז</h3>
אֶחָד יִשְׂרְאֵלִים, וְאֶחָד כֹּהֲנִים, וְאֶחָד כֹּהֵן מָשׁוּחַ {כז}. מַה בֵּין יִשְׂרְאֵלִים לַכֹּהֲנִים וּלְכֹהֵן מָשׁוּחַ, אֶלָּא שֶׁדַּם הַפָּר מְכַפֵּר עַל הַכֹּהֲנִים {כח} עַל טֻמְאַת מִקְדָּשׁ וְקָדָשָׁיו. רַבִּי שִׁמְעוֹן אוֹמֵר, כְּשֵׁם שֶׁדַּם הַשָּׂעִיר הַנַּעֲשֶׂה בִפְנִים מְכַפֵּר עַל יִשְׂרָאֵל, כָּךְ דַּם הַפָּר מְכַפֵּר עַל הַכֹּהֲנִים. כְּשֵׁם שֶׁוִּדּוּיוֹ שֶׁל שָׂעִיר הַמִּשְׁתַּלֵּחַ מְכַפֵּר עַל יִשְׂרָאֵל, כָּךְ וִדּוּיוֹ שֶׁל פָּר מְכַפֵּר עַל הַכֹּהֲנִים:
<b style="color: gray;">רע"ב</b> <b>אחד ישראל ואחד כהנים</b>. הכי קאמר, אחד ישראל ואחד כהנים ואחד כהן משוח מתכפרים בשעיר המשתלח בשאר עבירות, ואין חילוק ביניהם אלא שדם הפר מכפר על הכהנים על טומאת מקדש וקדשיו: כל מה ששעיר הפנימי מכפר על ישראל, דהיינו תליית ישראל על שיש בה ידיעה בתחלה ואין בה ידיעה בסוף וזדון טומאת מקדש וקדשיו, וכן כפרת שעיר החיצון פרו של כהן גדול הקרב ביוה''כ מכפר על הכהנים: <b>ר''ש אומר כשם</b>. שאתה מודה בדם השעיר הפנימי שמכפר על ישראל כפרתו בלא שום וידוי, שאין וידוי בשעיר הפנימי אלא בשעיר המשתלח, כך דם הפר בלא שום וידוי מכפר על הכהנים על טומאת מקדש וקדשיו. אייתר ליה וידויו של פר במקום וידוי של שעיר המשתלח לכפר על הכהנים בשאר עבירות, ואין להם כפרה בשעיר המשתלח:
<b style="color: gray;">תוי"ט</b>
{כז} <b>א'</b> כו'. בגמרא יליף ליה: {כח} <b>הכהנים</b>. דהא כתיב בתר מעשה פר ושעיר וכפר על הקדש וגו'. והתוספ' כתבו דבשעיר הפנימי כתיב אשר לעם, ולא לכהנים, וחיצון אתקיש לפנימי. עתוי''ט:
<h2>פרק ב</h2>
<h3>פרק ב - משנה א</h3>
יְדִיעוֹת הַטֻּמְאָה שְׁתַּיִם שֶׁהֵן אַרְבַּע. נִטְמָא וְיָדַע וְנֶעְלְמָה מִמֶּנּוּ הַטֻּמְאָה וְזָכוּר אֶת הַקֹּדֶשׁ, נֶעְלַם מִמֶּנּוּ הַקֹּדֶשׁ וְזָכוּר אֶת הַטֻּמְאָה, נֶעְלְמוּ מִמֶּנּוּ זֶה וָזֶה, וְאָכַל אֶת הַקֹּדֶשׁ וְלֹא יָדַע וּמִשֶּׁאָכַל יָדַע, הֲרֵי זֶה בְּעוֹלֶה וְיוֹרֵד. נִטְמָא וְיָדַע וְנֶעְלְמָה מִמֶּנּוּ טֻמְאָה וְזָכוּר אֶת הַמִּקְדָּשׁ, נֶעְלַם מִמֶּנּוּ מִקְדָּשׁ וְזָכוּר אֶת הֻטֻּמְאָה, נֶעְלְמוּ מִמֶּנּוּ זֶה וָזֶה וְנִכְנַס לַמִּקְדָּשׁ וְלֹא יָדַע וּמִשֶּׁיָּצָא יָדַע, הֲרֵי זֶה בְּעוֹלֶה וְיוֹרֵד:
<b style="color: gray;">רע"ב</b> <b>ידיעות הטומאה</b>. נטמא וידע שנטמא {א}. בשעת טומאה או אחרי כן: <b>נעלמה ממנו טומאה</b>. וע''י אותו העלם אכל קודש, הרי אחת. ונכנס למקדש, הרי שתים. דכתיב ונעלם ממנו והוא טמא, משמע שנתעלמה ממנו טומאה. ולפי שאינו חייב עליה אלא א''כ ידע בתחלה שנטמא ואח''כ נעלמה ממנו, משום הכי קרי לה ידיעות {ב}: נעלם ממנו הקודש או המקדש, ואכל קודש או נכנס למקדש, וזכור לטומאה. הרי שתים אחרות דלא כתיבי {ג}: נעלם ממנו זה וזה: <b>אינו ממנין הידיעות</b> ! {ד} <b>, אלא הא קמשמע לן דאע''ג דבשעת אכילת קודש או כניסת מקדש אינו זכור לא לטומאה ולא לקודש, חייב קרבן עולה ויורד:</b>
<b style="color: gray;">תוי"ט</b>
{א} <b>רש''י</b>. משמע שפירש כולה מתניתין בידיעה גמורה. שפירש וידע שנטמא כו'. והמדקדק יכול לפרש כולה מתניתין בידיעת בית רבו. תוספ'. ועיין פרק קמא מ''ג. ועוד דע, שעם זה שצריך שתהא לו ידיעה שנטמא צריך ג''כ שתהא לו ידיעה שזה מקדש ושזה קודש:<b>.</b> ! {ב} <b>והיינו</b> טעמא נמי דלא תני ד' שהם ח' והיינו עוד ד' ידיעות בסוף, דלא חשיב הני ידיעות דאיתנהו בכל התורה כולה שאין אדם מביא חטאת אא''כ נודע לו שחטא. כדאיתא בגמרא: {ג} <b>בהדיא</b>. אלא מרבויא דונעלם דרשינן לה בסוף פרקין:<b>.</b> ! {ד} <b>ולא</b> קשיא אמאי לא חשיב להו ולהוי שש, דמכיון דחשבינן ידיעת הטומאה דלקודש וכן דלמקדש, וכן ידיעת המקדש גם דלמקדש, אין להוסיף במנין ידיעות העלם שניהם יחד, כיון שכבר נמנו כל אחת בפרט:
<h3>פרק ב - משנה ב</h3>
אֶחָד הַנִּכְנָס לָעֲזָרָה {ה} וְאֶחָד הַנִּכְנָס לְתוֹסֶפֶת הָעֲזָרָה, שֶׁאֵין מוֹסִיפִין עַל הָעִיר וְעַל הָעֲזָרוֹת אֶלָּא בַמֶּלֶךְ וְנָבִיא וְאוּרִים וְתֻמִּים וּבְסַּנְהֶדְרִין שֶׁל שִׁבְעִים וְאֶחָד וּבִשְׁתֵּי תוֹדוֹת וּבְשִׁיר. וּבֵית דִּין {יב} מְהַלְּכִין וּשְׁתֵּי תוֹדוֹת אַחֲרֵיהֶם, וְכָל יִשְׂרָאֵל אַחֲרֵיהֶם. הַפְּנִימִית {יג} נֶאֱכֶלֶת וְהַחִיצוֹנָה נִשְׂרֶפֶת. וְכֹל שֶׁלֹּא נַעֲשָׂה בְכָל אֵלּוּ, הַנִּכְנָס לְשָׁם אֵין חַיָּבִין עָלֶיהָ {יד}:
<b style="color: gray;">רע"ב</b> <b>אחד הנכנס לעזרה</b>. ראשונה: <b>ואחד הנכנס לתוספת</b>. שהוסיפו עליה אחרי כן: <b>שאין מוסיפין וכו'</b>. לפיכך היא קדושה כראשונה: <b>אלא במלך</b>. דאמר קרא (שמות כ''ח) ככל אשר אני מראה אותך את תבנית המשכן ואת תבנית כל כליו וכן תעשו, קרא יתירא הוא למדרש לדורות. ובימי משה הוא מלך {ו} ונביא ואחיו כהן גדול והיו שם אורים ותומים {ז} ושבעים זקנים {ח}, אף לדורות כן: <b>ובשתי תודות</b>. בשני לחמי תודה. והיו נושאים אותן בהיקף סביב עד סוף הגבול שמקדשים, ושם אוכלים האחת ושורפים השניה, ועל פי נביא נאכלת ועל פי נביא נשרפת {ט}. והיינו דתנן הפנימית נאכלת והחיצונה נשרפת. ומנחמיה בן חכליה גמר, דכתיב ביה (נחמיה י''ב) ואעמידה שתי תודות גדולות {י}: <b>ובשיר</b>. השיר שהיו אומרים ארוממך ה' כי דליתני {יא} (תהלים ל'). ובית שני אע''פ שלא היה שם לא מלך ולא אורים ותומים, הקדושה שקידש שלמה הבית בראשונה קדשה לשעתה וקדשה לעתיד לבא. ועבודה דנחמיה בן חכליה לזכר בעלמא הוה:
<b style="color: gray;">תוי"ט</b>
{ה} <b>לעזרה</b>. דבעזרה נאמר כרת לטמא הנכנס. כדאיתא במשנה ח' פ''ק דכלים:<b>.</b> ! {ו} <b>שעליו</b> נאמר ויהי בישורון מלך. הר''מ:<b>.</b> ! {ז} <b>כלומר</b> וכיון שאחיו כהן גדול היה אם כן היה שם אורים ותומים. והקשו התוספ' אע''ג דאהרן היה בבנין המשכן וכי נשאלו באורים ותומים לעשות משכן, הלא קודם שנתכהן אהרן ע''י המלואים נעשה המשכן: {ח} <b>רש''י</b> והר''מ. ובסנהדרין פירש הר''ב משום דמשה במקום סנהדרין הוה קאי. וטעמא דמסתבר היא, לפי שלא נמצא מינוי שבעים לסנהדרין כי אם בפרשת מתאוננים והיה זה אחר שנעשה המשכן כו'. ולפירושם דהכא, צ''ל דע' זקנים שנאמרו בסוף פרשת משפטים הם היו מיוחדים שבעדה לכל דבר שבקדושה כעין סנהדרין:<b>.</b> ! {ט} <b>כלומר</b> שאין טעם בדבר למה זו נאכלת ולמה זו נשרפת, אלא ע''פ נביא ברוח הקודש עשו כן. דליכא למימר דחיצונה כי אתיא קדשה המקום והפנימית היא לא נפסלת ביוצא ושלכך נאכלת, דהא בלא הא לא סגי:<b>.</b> ! {י} <b>בגמרא</b>, מאי גדולות, אילימא כו', אלא גדולות שבתודה ומאי ניהו חמץ. דחלות החמץ היו גדולות משל מצה (כדתנן רפ''ז דמנחות):<b>.</b> ! {יא} <b>פירש''י</b>, הוא מזמור של חנוכת הבית, לכך אומר אותו. ובגמרא מסיים שיר של פגעים עד כי אתה ה' מחסי עליון שמת מעונך, וחוזר ואומר מזמור לדוד בברחו [מפני אבשלום בנו] ה' מה רבו צרי כו'. ועתוי''ט: {יב} <b>וב''ד</b> כו'. למימרא דב''ד קמי תודה אזלי, והכתיב וילך אחריהם הושעיה וחצי שרי יהודה. ה''ק ב''ד מהלכין ושתי תודות מהלכות וב''ד אחריהם. גמרא. כלומר דתני ב''ד כו' והדר מפרש כיצד. ועתוי''ט: {יג} <b>הפנימית</b>. פליגי תנאי בגמרא, חד אמר זו כנגד זו היו מהלכות, כלומר ב' כהנים נושאים אותם זה אצל זה. והויא הפנימית הך דמקרב אצל חומה. וחד אמר זו אחר זו והוי הפנימית הך דמקרבה לבית דין: {יד} <b>אין</b> חייבין. ה''ק, הנכנס למקום פלוני והנכנס למקום פלוני והנכנס כו' כולם אין חייבין על המקום שנכנס כל אחד ואחד:
<h3>פרק ב - משנה ג</h3>
נִטְמָא בָעֲזָרָה {טו} וְנֶעְלְמָה מִמֶּנּוּ טֻמְאָה, וְזָכוּר אֶת הַמִּקְדָשׁ, נֶעְלַם מִמֶּנּוּ מִקְדָּשׁ וְזָכוּר לַטֻּמְאָה נֶעְלַם מִמֶּנּוּ זֶה וָזֶה, וְהִשְׁתַּחֲוָה {טז} אוֹ שֶׁשָּׁהָה בִּכְדֵי הִשְׁתַּחֲוָאָה, בָּא לוֹ בָאֲרֻכָּה, חַיָּב. בַּקְּצָרָה, פָּטוּר. זוֹ הִיא מִצְוַת עֲשֵׂה שֶׁבַּמִּקְדָּשׁ שֶׁאֵין חַיָּבִין עָלֶיהָ:
<b style="color: gray;">רע"ב</b> <b>נטמא בעזרה</b>. וידע שנטמא והשתחוה בהעלם זה כלפי פנים, אע''פ שלא שהה {יז}. או השתחוה כלפי חוץ, והוא דשהה כדי השתחואה {יח}. ושיעור השתחויה היא כדי שיקרא אדם פסוק זה בישוב {יט}, ויכרעו אפים ארצה על הרצפה וישתחוו להודות לה' כי טוב כי לעולם חסדו. והוא פסוק בדברי הימים (ב' ז'): <b>או שבא לו בארוכה</b>. שיצא לו דרך ארוכה שיש קצרה ממנו לצאת, ואפילו לא שהה תחלה, חייב: <b>ובקצרה פטור</b>. היכא דלא השתחוה ולא שהה, ויצא לו דרך קצרה, פטור: <b>זו היא מצות עשה שבמקדש</b>. דיש כאן וישלחו מן המחנה כל טמא: <b>שאין חייבין עליה בית דין, פר העלם דבר</b>. שאם שגגו וטעו בהוראה זו, והורו לו שיצא בארוכה, אין מביאין על שגגת הוראה זו פר העלם דבר של צבור:
<b style="color: gray;">תוי"ט</b>
{טו} <b>בעזרה</b>. בגמרא יליף לה אף לנטמא בפנים. ועתוי''ט: {טז} <b>והשתחוה</b> כו'. שעורין הללו הלכה למשה מסיני הם במי שנטמא בתוך העזרה. רש''י: {יז} <b>וזו</b> כריעה בעלמא. גמרא:<b>.</b> ! {יח} <b>גמרא</b>. ופירש''י, מחייב משום שהיה. והדין עמו כו'. והא קמ''ל דהשתחויה דכלפי חוץ בעי שהייה ואי לא, לא. אבל לא דבעי השתחויה על כל פנים. ועתוי''ט:<b>.</b> ! {יט} <b>לא</b> במהירות ולא באריכות. הר''מ:
<h3>פרק ב - משנה ד</h3>
וְאֵיזוֹ הִיא מִצְוַת עֲשֵׂה שֶׁבַּנִּדָּה {כ} שֶׁחַיָּבִין עָלֶיהָ, הָיָה מְשַׁמֵּשׁ עִם הַטְּהוֹרָה וְאָמְרָה לוֹ נִטְמֵאתִי וּפֵרַשׁ מִיָּד, חַיָּב, מִפְּנֵי שֶׁיְּצִיאָתוֹ הֲנָאָה לוֹ כְּבִיאָתוֹ:
<b style="color: gray;">רע"ב</b> <b>ואיזו הוא מצות עשה שבנדה</b>. שדומה לזו שבמקדש, שאירע לו הטומאה משבא בהיתר לידי כניסה אם שגגו ב''ד בהוראה זו חייבים עליה פר העלם דבר: <b>היה משמש עם הטהורה</b>. שנכנס בהיתר ואמרה לו נטמאתי עכשיו, ופירש מיד בקושי האבר, חייב. אלא יעמוד בלא דישה עד שימות האבר ויפרוש בלא קושי. וזהו העשה שבנדה:
<b style="color: gray;">תוי"ט</b>
{כ} <b>שבנדה</b>. דאמר קרא ותהי נדתה עליו, אפילו בשעת נדתה תהא עליו. גמרא. ועתוי''ט:<b>.</b>
<h3>פרק ב - משנה ה</h3>
רַבִּי אֱלִיעֶזֶר אוֹמֵר, (ויקרא ה) הַשֶּׁרֶץ וְנֶעְלַם מִמֶּנּוּ, עַל הֶעְלֵם שֶׁרֶץ חַיָּב, וְאֵינוֹ חַיָּב עַל הֶעְלֵם מִקְדָּשׁ. רַבִּי עֲקִיבָא אוֹמֵר, וְנֶעְלַם מִמֶּנּוּ וְהוּא טָמֵא, {כב} עַל הֶעְלֵם טֻמְאָה חַיָּב, וְאֵינוֹ חַיָּב עַל הֶעְלֵם מִקְדָּשׁ. רַבִּי יִשְׁמָעֵאל אוֹמֵר, וְנֶעְלַם וְנֶעְלַם שְׁתֵּי פְעָמִים, לְחַיֵּב עַל הֶעְלֵם טֻמְאָה וְעַל הֶעְלֵם מִקְדָּשׁ:
<b style="color: gray;">רע"ב</b> <b>ר' אליעזר אומר השרץ ונעלם</b>. דאמר קרא (ויקרא ה') או בנבלת שרץ טמא ונעלם ממנו, וקרא יתירה הוא, דהא לעיל כתיב או נפש אשר תגע בכל דבר טמא, ושרץ בכלל דבר טמא הוא, אלא ללמדך שאם ידע שנטמא ודאי ואינו יודע אם בשרץ אם בנבילה אינו חייב קרבן אם אכל קודש עד שתהיה לו ידיעה בתחלה אם בשרץ נטמא או בנבילה נטמא {כא}. ור''ע סבר, דכיון דידע ודאי שנטמא אע''ג דלא אתברירא ליה הטומאה שנטמא אם בשרץ או בנבלה, חייב. ותרווייהו פטרי על העלם מקדש. ור' ישמעאל מחייב. והלכה כרבי ישמעאל:
<b style="color: gray;">תוי"ט</b>
{כא} <b>דאלו</b> אשאר מחייבי קרבנות, מחייב ר''א אפילו לא נודע לו באיזה חטא שחטא. כדתנן במ''ב פ''ד דכריתות. גמרא: {כב} <b>ר'</b> עקיבא אומר כו'. ואיידי דבעי למכתב בהמה וחיה לדרשא כו', כתב נמי שרץ, כדתנא דבי ר' ישמעאל כל פרשה שנאמרה ונשנית לא נשנית אלא בשביל דבר שנתחדש בה:
<h2>פרק ג</h2>
<h3>פרק ג - משנה א</h3>
שְׁבוּעוֹת שְׁתַּיִם שֶׁהֵן אַרְבַּע, שְׁבוּעָה שֶׁאֹכַל וְשֶׁלֹּא אֹכַל, שֶׁאָכַלְתִּי וְשֶׁלֹּא אָכַלְתִּי. שְׁבוּעָה שֶׁלֹּא אֹכַל וְאָכַל כָּל שֶׁהוּא, חַיָּב, דִּבְרֵי רַבִּי עֲקִיבָא. אָמְרוּ לוֹ לְרַבִּי עֲקִיבָא, הֵיכָן מָצִינוּ בְּאוֹכֵל כָּל שֶׁהוּא שֶׁהוּא חַיָּב {ב}, שֶׁזֶּה חַיָּב. אָמַר לָהֶן רַבִּי עֲקִיבָא, וְכִי הֵיכָן מָצִינוּ בִּמְדַבֵּר {ג} וּמֵבִיא קָרְבָּן, שֶׁזֶּה מְדַבֵּר וּמֵבִיא קָרְבָּן. שְׁבוּעָה שֶׁלֹּא אֹכַל וְאָכַל וְשָׁתָה, אֵינוֹ חַיָּב אֶלָּא אֶחָת. שְׁבוּעָה שֶׁלֹּא אֹכַל וְשֶׁלֹּא אֶשְׁתֶּה וְאָכַל וְשָׁתָה, חַיָּב שְׁתָּיִם:
<b style="color: gray;">רע"ב</b> <b>שבועות שתים</b>. שאוכל ושלא אוכל. הם השתים המפורשות, דכתיב (ויקרא ה') להרע או להיטיב, דמשמע להבא. לא אוכל, להרע. אוכל, להיטיב: <b>שאכלתי ושלא אכלתי</b>. הם השתים הנוספות ממדרש חכמים {א}: <b>מדבר ומביא קרבן</b>. בשביל בטול דבורו. וכיון דמשום בטול דבורו הוא, אף זה בטול דבורו הוא. שהאומר לא אוכל, דעתו לאסור עצמו בכל שהוא: <b>שבועה שלא אוכל ואכל ושתה</b>. אע''ג דשתייה בכלל אכילה {ד} אינו חייב אלא אחת, דהוי ליה כאוכל וחוזר ואוכל בהעלם אחד: <b>שלא אוכל ושלא אשתה</b>. הוו להו שתי שבועות. ואע''ג דמכי אמר לא אוכל אתסר ליה בשתיה, דשתיה בכלל אכילה, וכי הדר ואמר תו לא אשתה הוה לן למימר דאין שבועה חלה על שבועה, שאני הכא, כיון דאמר ברישא לא אוכל והדר אמר לא אשתה גלי דעתיה דהך אכילה דאמר ברישא אכילה גרידתא היא:
<b style="color: gray;">תוי"ט</b>
{א} <b>כר''ע</b> במ''ה: {ב} <b>היכן</b> כו'. ולא, והרי נמלה. בריה שאני. והרי הקדש שהוא חייב מעילה בשוה פרוטה ואפילו בפחות מכזית, ומשני הא בעינן שוה פרוטה שזהו שיעורו. והא מפרש דכולי עלמא מודו דמחייב בכל שהוא. מפרש נמי כבריה דמי. פירש''י כבריה בשאר אסורים דמי. בריה טעמא מאי משום דחשביה, מפרש נמי איהו אחשביה דאסריה עליה. גמרא: {ג} <b>במדבר</b>. כלומר מדבר ואוסר. דהא אשכחן שבועת העדות, אלא דהתם מדבר וחוטא הוא. וכן משכחת מגדף כו'. גמרא. ותוספ':<b>.</b> ! {ד} <b>מפרש</b> בגמרא דילפינן מקרא כו'. ואב''א סברא, דא''ל איניש לחבריה נטעום מידי ועיילי ואכלו ושתו. ובלשונם הוו קרי לאכילה טעימה. ואיצטריך סברא לקרא. דמהו דתימא בנדרים הלך אחר לשון בני אדם, קמ''ל. הר''נ בשם בה''ג:
<h3>פרק ג - משנה ב</h3>
שְׁבוּעָה שֶׁלֹּא אֹכַל, וְאָכַל פַּת חִטִּין וּפַת שְׂעוֹרִין וּפַת כֻּסְּמִין, אֵינוֹ חַיָּב אֶלָּא אֶחָת. שְׁבוּעָה שֶׁלֹּא אֹכַל פַּת חִטִּין וּפַת שְׂעוֹרִין וּפַת כֻּסְּמִין וְאָכַל, חַיָּב עַל כָּל אַחַת וְאֶחָת:
<b style="color: gray;">רע"ב</b> <b>חייב על כל אחת ואחת</b>. מדקאמר פת ופת על כל מין ומין, שמע מינה לחלק. דאי לאסור עליו מינים הללו ותו לא, הוה ליה למימר פת חטים וכן של שעורים וכן של כוסמין:
<b style="color: gray;">תוי"ט</b> <b>.אין</b> פירוש למשנה זו
<h3>פרק ג - משנה ג</h3>
שְׁבוּעָה שֶׁלֹּא אֶשְׁתֶּה וְשָׁתָה מַשְׁקִין הַרְבֵּה, אֵינוֹ חַיָּב אֶלָּא אֶחָת. שְׁבוּעָה שֶׁלֹּא אֶשְׁתֶּה יַיִן וְשֶׁמֶן ודְבַשׁ וְשָׁתָה, חַיָּב עַל כָּל אַחַת וְאֶחָת:
<b style="color: gray;">רע"ב</b> <b>שבועה שלא אשתה יין ושמן ודבש</b>. בגמרא מוקי לה כגון שהיה חברו מסרב בו ואומר לו בא ושתה עמי יין ושמן ודבש. היה לו לומר שבועה שלא אשתה עמך ותו לא, דכי אשתבע, אמאי דמסרב בו אשתבע, יין ושמן ודבש למה לי, שמע מינה לחלק:
<b style="color: gray;">תוי"ט</b> .אין פירוש למשנה זו
<h3>פרק ג - משנה ד</h3>
שְׁבוּעָה שֶׁלֹּא אֹכַל, וְאָכַל אֹכָלִים שֶׁאֵינָן רְאוּיִין לַאֲכִילָה וְשָׁתָה מַשְׁקִין שֶׁאֵינָן רְאוּיִין לִשְׁתִיָּה, פָּטוּר. שְׁבוּעָה שֶׁלֹּא אֹכַל, וְאָכַל נְבֵלוֹת וּטְרֵפוֹת שְׁקָצִים וּרְמָשִׂים, חַיָּב. רַבִּי שִׁמְעוֹן פּוֹטֵר. אָמַר, קוֹנָם אִשְׁתִּי נֶהֱנֵית לִי {ו} אִם אָכַלְתִּי הַיוֹם, וְהוּא אָכַל {ז} נְבֵלוֹת וּטְרֵפוֹת שְׁקָצִים ורְמָשִׂים, הֲרֵי אִשְׁתּוֹ אֲסוּרָה:
<b style="color: gray;">רע"ב</b> <b>ואכל נבילות חייב</b>. דראויין לאכילה הן אי לאו דרחמנא אסרינהו {ה}: <b>ר' שמעון פוטר</b>. דמושבע ועומד הוא עליהם. ופלוגתא דר' שמעון ותנא קמא בכולל דברים המותרים עם דברים האסורים, כגון באומר שבועה שלא אוכל שחוטות וטריפות. ת''ק סבר מגו דחיילא שבועה אשחוטות חיילא נמי אטריפות. דאיסור חל על איסור באיסור כולל. ור' שמעון סבר אין איסור חל על איסור באיסור כולל. ואין הלכה כר' שמעון: <b>אשתו אסורה</b>. שהרי אכל אוכלים. ואפילו לר' שמעון. דטעמא דפטור בקמייתא לאו משום דלאו בני אכילה נינהו, אלא שאין שבועה חלה על דבר איסור:
<b style="color: gray;">תוי"ט</b>
{ה} רש''י. וכלומר והואיל ואי לאו דרחמנא אסרינהו היו ראוין לאכילה, הלכך יש כאן מקום חיוב, וכדמסיק לקמן דהיינו בכולל כו'. ועתוי''ט: {ו} <b>קונם</b> כו'. צריך לפרש במידי דלא משועבד לה: {ז} <b>אכל</b>. וצריך שידע כן בשעת השבועה, דאל''כ הויא נדר שגגה, ונדרי שגגות מותרים כדתנן בפ''ג דנדרים מ''ב:
<h3>פרק ג - משנה ה</h3>
אֶחָד דְּבָרִים שֶׁל עַצְמוֹ, וְאֶחָד דְּבָרִים שֶׁל אֲחֵרִים, וְאֶחָד דְּבָרִים שֶׁיֵּשׁ בָּהֶן מַמָּשׁ, וְאֶחָד דְּבָרִים שֶׁאֵין בָּהֶם מַמָּשׁ. כֵּיצַד, אָמַר, שְׁבוּעָה שֶׁאֶתֵּן {ח} לְאִישׁ פְּלוֹנִי וְשֶׁלֹּא אֶתֵּן, שֶׁנָּתַתִּי וְשֶׁלֹּא נָתַתִּי, שֶׁאִישַׁן וְשֶׁלֹּא אִישַׁן, שֶׁיָּשַׁנְתִּי וְשֶׁלֹּא יָשַׁנְתִּי, שֶׁאֶזְרוֹק צְרוֹר לַיָּם וְשֶׁלֹּא אֶזְרוֹק, שֶׁזָּרַקְתִּי וְשֶׁלֹּא זָרַקְתִּי. רַבִּי יִשְׁמָעֵאל אוֹמֵר, אֵינוֹ חַיָּב אֶלָּא עַל הֶעָתִיד לָבוֹא, שֶׁנֶּאֱמַר (ויקרא ה) לְהָרַע אוֹ לְהֵיטִיב. אָמַר לוֹ רַבִּי עֲקִיבָא, אִם כֵּן אֵין לִי אֶלָּא דְבָרִים שֶׁיֵּשׁ בָּהֶן הֲרָעָה וַהֲטָבָה, דְּבָרִים שֶׁאֵין בָּהֶן הֲרָעָה וַהֲטָבָה מִנַּיִן. אָמַר לוֹ, מֵרִבּוּי הַכָּתוּב. אָמַר לוֹ, אִם רִבָּה הַכָּתוּב לְכָךְ, רִבָּה הַכָּתוּב לְכָךְ:
<b style="color: gray;">רע"ב</b> <b>ואחד דברים של אחרים</b>. כדמפרש שאתן לפלוני: <b>שאין בהן ממש</b>. תרי גווני משמע, כגון שינה, ומשמע שאין בהם הנאה כגון שאזרוק צרור לים: <b>מריבוי הכתוב</b>. לכל אשר יבטא האדם. ופלוגתא דר' עקיבא ור' ישמעאל, דר''ע דריש בכל התורה רבויי ומעוטי, ורבי ישמעאל דריש כללי ופרטי. ר''ע דריש או נפש כי תשבע ריבה, להרע או להיטיב מיעט, לכל אשר יבטא חזר וריבה ריבה. ומיעט וריבה, ריבה הכל. מאי ריבה, ריבה כל מילי לשעבר כלהבא. ומאי מיעט, מיעט דבר מצוה. ור' ישמעאל דריש, או נפש כי תשבע כלל, להרע או להטיב פרט, לכל אשר יבטא חזר וכלל. כלל ופרט וכלל אי אתה דן אלא כעין הפרט, מה הפרט מפורש להבא, אף כל להבא. והלכה כר''ע {ט}:
<b style="color: gray;">תוי"ט</b>
{ח} <b>שאתן</b>. מאי אתן. אילימא צדקה לעני, מושבע ועומד מהר סיני הוא, שנאמר נתון תתן, ותנן לקמן נשבע לקיים את המצוה ולא קיים, פטור. אלא מתנה לעשיר. גמרא:<b>.</b> ! {ט} <b>ואפ''ה</b> רגילות לפרש בכלל ופרט וכלל. ועתוי''ט:
<h3>פרק ג - משנה ו</h3>
נִשְׁבַּע לְבַטֵּל אֶת הַמִּצְוָה {י} וְלֹא בִטֵּל, פָּטוּר. לְקַיֵּם וְלֹא קִיֵּם, פָּטוּר. שֶׁהָיָה בַדִּין שֶׁיְּהֵא חַיָּב כְּדִבְרֵי רַבִּי יְהוּדָה בֶּן בְּתֵירָא. אָמַר רַבִּי יְהוּדָה בֶּן בְּתֵירָא, מָה אִם הָרְשׁוּת שֶׁאֵינוֹ מֻשְׁבָּע עָלֶיהָ מֵהַר סִינַי, הֲרֵי הוּא חַיָּב עָלֶיהָ. מִצְוָה שֶׁהוּא מֻשְׁבָּע עָלֶיהָ מֵהַר סִינַי, אֵינוֹ דִין שֶׁיְּהֵא חַיָּב עָלֶיהָ. אָמְרוּ לוֹ, לֹא, אִם אָמַרְתָּ בִּשְׁבוּעַת הָרְשׁוּת, שֶׁכֵּן עָשָׂה בָהּ לָאו כְּהֵן, תֹּאמַר בִּשְׁבוּעַת מִצְוָה שֶׁלֹּא עָשָׂה בָהּ לָאו כְּהֵן, שֶׁאִם נִשְׁבַּע לְבַטֵּל וְלֹא בִטֵּל, פָּטוּר {יא}:
<b style="color: gray;">רע"ב</b> <b>נשבע לבטל את המצוה וכו' פטור, משום שבועת ביטוי</b>. אבל לוקה הוא משום שבועת שוא: <b>שהיה בדין שיהיה חייב כדברי רבי יהודה בן בתירא</b>. כלומר שאילו לדברי ר' יהודה בן בתירא הוא חייב משום שבועת ביטוי, שהיה ר' יהודה בן בתירא אומר מה אם הרשות וכו': <b>שלא עשה בה לאו כהן</b>. וקרא כתיב להרע או להטיב, דמשמע דבר שיש בו הן ולאו. ואין הלכה כר' יהודה בן בתירא:
<b style="color: gray;">תוי"ט</b>
{י} <b>המצוה</b> כו'. אמר רחמנא להרע או להטיב, אמנם הוא מחייב בשבועה על דבר שאי אפשר בו שייטב במקום להרע או ירע במקום להטיב, והם דברי רשות. הר''מ. וכלומר דאלו בדבר מצוה כשישבע להטיב ולאכול דבר אסור, הוא מירע לנפשו. וכשישבע להרע שלא לאכול חמץ בפסח, הוא מטיב לנפשו: {יא} <b>שלא</b> כו' שאם כו'. דאם ישבע לבטל מה שנשבע עליו מהר סיני, ליכא ק''ו לחייביה כשלא יבטל, אלא יעשה כמושבע כו', ולפיכך בזה אף ר' יהודה בן בתירא מודה:<b>.</b>
<h3>פרק ג - משנה ז</h3>
שְׁבוּעָה שֶׁלֹּא אֹכַל כִּכָּר זוֹ, שְׁבוּעָה שֶׁלֹּא אֹכְלֶנָּה, שְׁבוּעָה שֶׁלֹּא אֹכְלֶנָּה, וַאֲכָלָהּ, אֵינוֹ חַיָּב אֶלָּא אֶחָת. זוֹ הִיא שְׁבוּעַת בִּטּוּי {יד} שֶׁחַיָּבִין עַל זְדוֹנָהּ מַכּוֹת וְעַל שִׁגְגָתָהּ קָרְבָּן עוֹלֶה וְיוֹרֵד. שְׁבוּעַת שָׁוְא, חַיָּבִין עַל זְדוֹנָהּ מַכּוֹת וְעַל שִׁגְגָתָהּ פָּטוּר:
<b style="color: gray;">רע"ב</b> <b>שבועה שלא אוכל ככר זו שבועה שלא אוכלנה</b>. טעמא דאמר שלא אוכל והדר אמר שלא אוכלנה הוא דאינו חייב אלא אחת, שאין שבועה חלה על שבועה. אבל אמר תחלה שלא אוכלנה והדר אמר שלא אוכל ואכלה כולה חייב שתים, דכי אמר שלא אוכלנה אינו חייב עד שיאכל כולה וכי הדר אמר שלא אוכל כיון שאכל ממנה כזית חייב {יב}, הלכך השבועה האחרונה חיילא, ומחייב כי אכיל מינה כזית, וכי הדר אכל כולה מחייב משום שבועה ראשונה: <b>שבועה שלא אוכלנה שבועה שלא אוכלנה</b>. אע''ג דמשבועה שלא אוכלנה שניה שמעינן דאין שבועה חלה על שבועה, תנא לן שבועה שלישית {יג} לאשמועינן דחיובא הוא דליכא אשבועות בתרייתא, הא שבועות הן ולא יצאו לבטלה, ואם ימצאו מקום יחולו, שאם נשאל לחכם על הראשונה עלתה שניה תחתיה ונאסר בדבר משום שבועה שניה, וכן אם נשאל על השתים חלה השלישית. לפי שהחכם עוקר הנדר מעיקרו והוי כמי שלא נדר וחלה השניה למפרע, שהרי הראשונה כמי שאינה הואיל ונשאל עליה, וכן כשנשאל על השתים הרי כאילו אינם וחלה השלישית למפרע:
<b style="color: gray;">תוי"ט</b>
{יב} <b>פירוש</b>, דהכי משמע, שלא אוכל שיעור אכילה מככר זו. ולא נקט ככר זו אלא למשרי נפשיה באחרינא. כ''מ בשם הריטב''א:<b>.</b> ! {יג} <b>וכתבו</b> התוספ'. נראה כיש ספרים דלא גרסי שלא אוכלנה שלישית, ואפ''ה שמעינן שאם נשאל כו', מדקתני אינו חייב אלא א' ולא קתני חייב אחת: {יד} <b>זו</b> כו'. למעוטי אוכל ולא אכל, ממלקות, שאין בו מעשה. גמרא:
<h3>פרק ג - משנה ח</h3>
אֵיזוֹ הִיא שְׁבוּעַת שָׁוְא, נִשְׁבַּע לְשַׁנּוֹת אֶת הַיָּדוּעַ לָאָדָם, אָמַר עַל הָעַמּוּד שֶׁל אֶבֶן שֶׁהוּא {טו} שֶׁל זָהָב, וְעַל הָאִישׁ שֶׁהוּא אִשָּׁה, וְעַל הָאִשָּׁה שֶׁהִיא אִישׁ. נִשְׁבַּע עַל דָּבָר שֶׁאִי אֶפְשָׁר, אִם לֹא רָאִיתִי גָמָל שֶׁפּוֹרֵחַ בָּאֲוִיר, וְאִם לֹא רָאִיתִי נָחָשׁ כְּקוֹרַת בֵּית הַבָּד. אָמַר לָעֵדִים בּוֹאוּ וְהַעִידוּנִי, שְׁבוּעָה שֶׁלֹּא נְעִידָךְ. נִשְׁבַּע לְבַטֵּל אֶת הַמִּצְוָה, שֶׁלֹּא לַעֲשׂוֹת סֻכָּה, וְשֶׁלֹּא לִטּוֹל לוּלָב, וְשֶׁלֹּא לְהָנִיחַ תְּפִלִּין, זוֹ הִיא שְׁבוּעַת שָׁוְא {יט}, שֶׁחַיָּבִין עַל זְדוֹנָהּ מַכּוֹת וְעַל שִׁגְגָתָהּ פָּטוּר:
<b style="color: gray;">רע"ב</b> <b>אם לא ראיתי גמל פורח באויר</b>. כלומר יאסרו כל פירות שבעולם עלי אם לא ראיתי וכו' {טז}: <b>נחש כקורת בית הבד</b>. כתבנית קורת בית הבד וצורתה {יז}. דאילו כעובי קורת בית הבד לא הוי שבועת שוא, דאיכא טובא: <b>שבועה שלא נעידך</b>. ביטול מצוה היא {יח}, דהא חייב להעיד שנאמר (ויקרא ה') אם לא יגיד ונשא עונו:
<b style="color: gray;">תוי"ט</b>
{טו} <b>של</b> אבן כו'. אבל של זהב לא שכיח. הלכך לא אפיך נמי למתני על העמוד של זהב כדמפיך על האיש וגו':<b>.</b> ! {טז} <b>בגמרא</b>. וכתבו התוספ', פירש, בשבועה. וכתב הר''ן דטעמא דאין שבועת ביטוי ואין הפירות נאסרין עליו, ואפ''ה לקי, משום דהא ודאי לא נתכוין זה לאסור הפירות, שאם היה מתכוין לכך הוה ליה לאסור בלא שום תנאי, שהרי עכשיו ג''כ פירות אסורים עליו, ולמה תלה נדרו בדבר שאינו, אלא ודאי לא נתכוין אלא לקיים שראה אותו דבר, ומשום הכי לוקה משום שבועת שוא. ולדבריו כל פירות לאו דוקא, אלא ה''ה חד פירא, וכן במ''ב פ''ג דנדרים כתב הר''ב ככר זו. ועתוי''ט:<b>.</b> ! {יז} <b>בגמרא</b>, בטרוף. ופירש''י, שיש בו חריצים כקורת בית הבד. כך ראיתי נחש מנומר. ועתוי''ט: {יח} <b>היינו</b> דבר שאי אפשר. רש''י. ולדבריהם מתניתין ה''ק, שלא נעידך היינו נשבע לבטל כו'. ועתוי''ט: {יט} <b>זו</b> כו'. למעוטי אכלתי ולא אכלתי דחייב קרבן. ור''ע היא דריש פרקין. גמרא:
<h3>פרק ג - משנה ט</h3>
שְׁבוּעָה שֶׁאֹכַל כִּכָּר זוֹ, שְׁבוּעָה שֶׁלֹּא אֹכְלֶנָּה, הָרִאשׁוֹנָה שְׁבוּעַת בִּטּוּי וְהַשְּׁנִיָּה שְׁבוּעַת שָׁוְא {כ}. אֲכָלָהּ, עָבַר עַל שְׁבוּעַת שָׁוְא. לֹא אֲכָלָהּ, עָבַר עַל שְׁבוּעַת בִּטּוּי:
<b style="color: gray;">רע"ב</b> <b>אכלה עבר על שבועת שוא</b>. הכי קאמר, אכלה, עבר על שבועת שוא לחודא. לא אכלה, עבר אף אשבועת ביטוי. דמכי נשבע שאוכל ככר זו חייב לאכלה, וכי הדר נשבע שלא יאכלנה הרי נשבע לבטל את המצוה, ולוקה משום שבועת שוא בין יאכל בין לא יאכל {כא}, ואי לא אכיל לה חייב שתים, משום שבועת שוא ואף משום שבועת ביטוי:
<b style="color: gray;">תוי"ט</b>
{כ} <b>שוא</b>. תימה, דשניהם שבועת ביטוי. דשבועה שאוכל היינו כזית, כמו שבועה שלא אוכל. ושלא אוכלנה היינו שלא אוכלנה כולה. ושמא יש לחלק בין אוכל לשלא אוכל. תוספ':<b>.</b> ! {כא} <b>שהרי</b> יצאתה שבועה לשוא על דבר שא''א לו, ומאותה השעה הוא עובר, אפילו קיים שבועתו. גמרא:
<h3>פרק ג - משנה י</h3>
שְׁבוּעַת בִּטּוּי נוֹהֶגֶת בָּאֲנָשִׁים וּבַנָּשִׁים, בָּרְחוֹקִים וּבַקְּרוֹבִים, בַּכְּשֵׁרִים וּבַפְּסוּלִין, בִּפְנֵי בֵית דִּין וְשֶׁלֹּא בִפְנֵי בֵית דִּין, מִפִּי עַצְמוֹ. וְחַיָּבִין עַל זְדוֹנָהּ מַכּוֹת וְעַל שִׁגְגָתָהּ קָרְבָּן עוֹלֶה וְיוֹרֵד:
<b style="color: gray;">רע"ב</b> <b>באנשים ובנשים</b>. איידי דבעי למתני שבועת העדות נוהגת באנשים ולא בנשים כו' תנא בשבועת ביטוי שנוהגת בכל אלו: <b>ברחוקים ובקרובים</b>. כגון שאתן לפלוני. בין רחוק בין קרוב: <b>בכשרים ובפסולים</b>. בכשר לעדות ופסול: <b>מפי עצמו</b>. שהוציא הוא שבועה מפיו. אבל אם השביעוהו אחרים אכלת ולא אכלת, ואמר לא אכלתי ואכל או להיפך. פטור אם לא ענה אמן. ואם ענה אמן אחר שהשביעו חבירו, הוי כנשבע מפי עצמו וחייב {כב}:
<b style="color: gray;">תוי"ט</b>
{כב} <b>דתנן</b> לקמן אחת זו ואחת זו כו'. וילפינן לה מדכתיב ואמרה האשה אמן אמן. גמרא. ופירש הר''נ, דאי לא דמיא כמוציא שבועה אמאי מבדקה, אפילו מושבע מפי אחרים אין כאן, שהרי לא אמרה כלום אחר שבועה. דלא דמי למשביע עדים שכופרים אחר השבועה ואומרים אין אנו יודעים כו'. אלא ודאי כמוציא שבועה מפיו דמי:
<h3>פרק ג - משנה יא</h3>
שְׁבוּעַת שָׁוְא נוֹהֶגֶת בָּאֲנָשִׁים וּבַנָּשִׁים, בָּרְחוֹקִים ובַקְּרוֹבִים, בַּכְּשֵׁרִים וּבַפְּסוּלִים, בִּפְנֵי בֵית דִּין וְשֶׁלֹּא בִפְנֵי בֵית דִּין, וּמִפִּי עַצְמוֹ. וְחַיָּבִין עַל זְדוֹנָהּ מַכּוֹת וְעַל שִׁגְגָתָהּ פְּטוּרִין. אַחַת זוֹ, וְאַחַת זוֹ, הַמֻּשְׁבָּע מִפִּי אֲחֵרִים, חַיָּב. כֵּיצַד, (אָמַר) לֹא אָכַלְתִּי הַיּוֹם וְלֹא הִנַּחְתִּי תְפִלִּין הַיּוֹם, מַשְׁבִּיעֲךָ אֲנִי וְאָמַר אָמֵן, חַיָּב:
<b style="color: gray;">רע"ב</b> <b>שבועת שוא כו' ברחוקים ובקרובים</b>. נשבע על איש שהוא אשה, בין רחוק בין קרוב: <b>אחת זו ואחת זו</b>. אחת שבועת שוא ואחת שבועת ביטוי, מושבע מפי אחרים חייב בדעני אמן:
<h2>פרק ד</h2>
<h3>פרק ד - משנה א</h3>
שְׁבוּעַת הָעֵדוּת {א} נוֹהֶגֶת בָּאֲנָשִׁים וְלֹא בַנָּשִׁים, בָּרְחוֹקִין וְלֹא בַקְּרוֹבִין, בַּכְּשֵׁרִים וְלֹא בַפְּסוּלִין. וְאֵינָהּ נוֹהֶגֶת אֶלָּא בָרְאוּיִין לְהָעִיד, בִּפְנֵי בֵית דִּין וְשֶׁלֹּא בִפְנֵי בֵית דִּין, מִפִּי עַצְמוֹ {ד}. וּמִפִּי אֲחֵרִים, אֵין חַיָּבִין עַד שֶׁיִּכְפְּרוּ בָהֶן בְּבֵית דִּין, דִּבְרֵי רַבִּי מֵאִיר. וַחֲכָמִים אוֹמְרִים, בֵּין מִפִּי עַצְמוֹ {ח} וּבֵין מִפִּי אֲחֵרִים, אֵינָן חַיָּבִין עַד שֶׁיִּכְפְּרוּ בָהֶן בְּבֵית דִּין:
<b style="color: gray;">רע"ב</b> <b>שבועת העדות נוהגת באנשים ולא בנשים</b>. דכתיב (ויקרא ה) והוא עד, בראוי להעיד הכתוב מדבר, ואשה אינה ראויה להעיד, דכתיב (דברים י''ט) ועמדו שני האנשים, אנשים ולא נשים. וההוא קרא בעדים הוא דכתיב, נאמר כאן שנים ונאמר להלן שנים, על פי שנים עדים (שם י''ז]: ולא בקרובים. דפסולי עדות נינהו, דכתיב (שם כ''ד) לא יומתו אבות על בנים, בעדות בנים. והוא הדין לשאר קרובים: <b>ולא בפסולים</b>. כגון חייבי מיתות וחייבי מלקיות וגזלן {ב}. דאיקרו רשעים, והתורה אמרה אל תשת רשע עד: <b>ואינה נוהגת אלא בראויין להעיד</b>. לאפוקי מלך שאינו מעיד, והפסולים לעדות מדרבנן {ג} כגון משחקי בקוביא ומפריחי יונה: <b>בפני ב''ד ושלא בפני ב''ד מפי עצמו</b>. אם מפי עצמו נשבע שבועה שאיני יודע לך עדות {ה}, חייב, בין נשבע בפני ב''ד בין שלא בפני ב''ד: <b>ומפי אחרים</b>. כגון משביע אני עליכם שתבואו ותעידוני, ואמרו לו אין אנו יודעים לך עדות {ו}: <b>אינם חייבין עד שיכפרו בב''ד</b>. דכתיב (ויקרא ה') אם לא יגיד ונשא עונו, במקום שאילו היה מגיד היה מועיל. וקרא במושבע מפי אחרים כתיב {ז}. ואין הלכה כר' מאיר:
<b style="color: gray;">תוי"ט</b>
{א} <b>שבועת</b> כו'. שבועה לא כתיב בהדיא בקרא. אלא ילפינן מקול, כמ''ש בריש מתניתין דסוף פרקין:<b>.</b> ! {ב} <b>כלומר</b>, אף על גב דאינו בר מלקות, שניתק לעשה דהשבון:<b>.</b> ! {ג} <b>מכלל</b> דמלך מדאורייתא אינו כשר להעיד והכי איתא בהדיא בגמרא דממעטינן משחק בקוביא וכל שכן מלך. וכלומר שהוא מדאורייתא. ופירש רש''י, דכתיב שום תשים עליך מלך, שתהא אימתו עליך. והבא להעיד צריך לעמוד לפני הדיין ודרך בזיון הוא לו. ולפ''ז אף במלכי בית דוד איירינן דאינן ראויין להעיד. ועיין תוי''ט: {ד} <b>מפי</b> עצמו. דיליף לה מגזרה שוה דתחטא תחטא מפקדון. וסבר דון מינה. ומינה כלומר, דדיינינן מינה לחייבו אף מפי עצמו, ומינה כי התם דמחייב בין בב''ד בין שלא בבית דין. דנשבע על שקר כתיב, משמע בין בבית דין בין שלא בבית דין. רש''י:<b>.</b> ! {ה} <b>וכן</b> אם ענה אמן אחר השבועה. רש''י: {ו} <b>אף</b> על גב דאל ענה אמן. שכן הוא אומר ושמעה קול אלה אם לא יגיד ונשא עונו:<b>.</b> ! {ז} <b>שנאמר</b> ושמעה קול אלה: {ח} <b>בין</b> כו'. דסבירא ליה דון מינה ואוקי באתרה. כלומר, לאחר שהבאת מפי עצמו לשבועת העדות מפקדון, אוקי באתרה בדין הכתוב בשבועת העדות, דמפי אחרים שמשפטו דוקא בבית דין, ה''נ מפי עצמו שהבאת אינו אלא בבית דין:
<h3>פרק ד - משנה ב</h3>
וְחַיָּבִין עַל זְדוֹן הַשְּׁבוּעָה, וְעַל שִׁגְגָתָהּ עִם זְדוֹן הָעֵדוּת, וְאֵינָן חַיָּבִין עַל שִׁגְגָתָהּ. וּמָה הֵן חַיָּבִין עַל זְדוֹן הַשְּׁבוּעָה, קָרְבָּן עוֹלֶה וְיוֹרֵד:
<b style="color: gray;">רע"ב</b> <b>וחייבין</b>. קרבן עולה ויורד על זדון השבועה. שהרי לא נאמר בה ונעלם: <b>ועל שגגתה עם זדון העדות</b>. שיודעים ששבועה זו אסורה {ט} אבל אין יודעים שחייבים עליה קרבן: <b>ואין חייבים על שגגתה</b>. אם שוגגים הם לגמרי, כסבורים שאין יודעין לו עדות ואח''כ נזכרו {י}. שהרי הן אנוסים ולא קרינן בהו ונשבע על שקר:
<b style="color: gray;">תוי"ט</b>
{ט} <b>ממילא</b> שיודע לו עדות. דאי לאו הכי אינה אסורה. והיינו זדון העדות. ועיין תוי''ט: {י} <b>רש''י</b>. ותמהו התוספות, דתיפוק ליה דבקושטא קא משתבעי. ותירץ הר''ן, דרש''י הכי קאמר שבאותה שעה שנשבעו אין אנו יודעין, יודעין היו אלא שלא היו מתכוונים לשום לב, אבל לא היו צריכין ידיעה אחרת, ונמצא מה שנשבעו אין אנו יודעים לא נשבעו על האמת, שאלו היו שמים לב באותה שעה יודעים היו, שהרי מיד כשנתיישבו נזכרו בלא שום חידוש ידיעה, ואפילו הכי כיון שהיו סבורים לישבע על האמת, פטורים, משום דאנוסים היו כו'. אבל ודאי דה''ה וכ''ש כשסבורים שמותרים לגמרי. ועתוי''ט:
<h3>פרק ד - משנה ג</h3>
שְׁבוּעַת הָעֵדוּת כֵּיצַד. אָמַר לִשְׁנַיִם בּוֹאוּ וְהַעִידוּנִי. שְׁבוּעָה שֶׁאֵין אָנוּ יוֹדְעִין לְךָ עֵדוּת, אוֹ שֶׁאָמְרוּ {יא} לוֹ אֵין אָנוּ יוֹדְעִין לְךָ עֵדוּת, מַשְׁבִּיעַ אֲנִי עֲלֵיכֶם וְאָמְרוּ אָמֵן, הֲרֵי אֵלּוּ חַיָּבִין. הִשְׁבִּיעַ עֲלֵיהֶן חֲמִשָּׁה פְעָמִים חוּץ לְבֵית דִּין {יב} וּבָאוּ לְבֵית דִּין וְהוֹדוּ, פְּטוּרִים. כָּפְרוּ, חַיָּבִים עַל כָּל אַחַת וְאֶחָת. הִשְׁבִּיעַ עֲלֵיהֶן חֲמִשָּׁה פְעָמִים בִּפְנֵי בֵית דִּין וְכָפְרוּ, אֵינָן חַיָּבִין אֶלָּא אֶחָת. אָמַר רַבִּי שִׁמְעוֹן, מַה טַּעַם, הוֹאִיל וְאֵינָם יְכוֹלִין לַחֲזוֹר וּלְהוֹדוֹת:
<b style="color: gray;">רע"ב</b> <b>ובאו לב''ד והודו פטורים</b>. ואפילו כפרו חוץ לבית דין על כל שבועה. שאין כפירה חוץ לב''ד חשובה כפירה: <b>כפרו בב''ד חייבין על כל אחת ואחת</b>. דאמר קרא (ויקרא ה') והיה כי יאשם לאחת מאלה, לחייב על כל אחת ואחת: <b>מה טעם</b>. אין חייבים אלא אחת אפילו שתקו וכפרו לבסוף, ולא אמרינן כפירה קיימא אכולהו לחייבם על כל אחת ואחת: <b>הואיל</b>. ואילו כפרו בב''ד בפעם ראשונה שוב לא היו יכולין לחזור ולהודות, שכבר הגידו שאינם יודעים לו שום עדות ושוב אין חוזרים ומגידים {יג}. הלכך אע''ג דלא כפרו אלא לבסוף, כל השבועות היו לבטלה חוץ מן הראשונה. דאם מה ששתקו בראשונה כפירה היא, שוב אינם ראויים להשביען, ואם אינה כפירה הרי מושבעין ועומדין, ומה זו שבועה על שבועה. על כרחך כי כתיב לאחת לחייב על כל אחת ואחת, אשבועת חוץ לבית דין וכפרו בב''ד כתיב, דשבועות חוץ לבית דין שהיה משביען שיבואו לבית דין ויעידו לא יצאו לבטלה, וראויות לחלק שאם כפרו שם בראשונה היה ראוי לחזור ולהשביען:
<b style="color: gray;">תוי"ט</b>
{יא} <b>שאמרו</b>. בלא שבועה, אין אנו כו', וא''ל משביע אני עליכם שיהא אמת מה שאמרתם, ואמרו אמן, חייבים. אבל אם שתקו אחר השבועה, אין כאן קבלת שבועה. רש''י. ונראה מלשונו דדוקא שתקו, אבל כפרו ואמרו אין אנו יודעים כו' חייבים. ומיירי בבית דין. ומתניתין אפילו כרבנן. ואמן לאו דוקא. ולא נקטו אלא כדי לקצר. וכ''כ התוספ' ועיין בסמוך (אות יג): {יב} <b>חוץ</b> לבית דין. אתיא נמי כרבנן, דלרבנן נמי לא בעינן שבועה בבית דין, אלא הכפירה. דאהגדה דוקא קפיד קרא דלהוי במקום הראוי להגדה. תוספ':<b>.</b> ! {יג} <b>ורישא</b> דתני הרי אלו חייבין, ולא אמרינן דהוי כפירת דברים בעלמא כיון דכבר אמרו אין אנו יודעים כו' ושוב אין יכולין לחזור ולהודות נראה לי משום דלא קפדה התורה אחוזר ומגיד אלא בתר שבועה. דאם לא יגיד, בתר ושמעה קול אלה כתיב. והטעם מפני שדרך העדים להשמט שלא להעיד, וכשאומרים בתר שבועה יודעים אנו, אין זה חוזר כו'. עוד נראה לי, דאין אנו יודעים לא מקרי מגיד כלל, דהא לא הגידו כלום, והכא לאו משום חוזר ומגיד אייתינן עלה, אלא משום דכפרו בתר שבועה שוב לא מצו משוו נפשייהו רשיעי לומר יודעים אנו. ובהכי מיתרצה אמאי נקט רישא במושבע מפי עצמו, דלאשמועינן הך רבותא נקט במפי עצמו. הר''ן. כלומר דאלו הוה נקט במושבע מפי אחרים, לא היה יכול להתחיל אמרו אין אנו יודעים כו', לפי ששוב אח''כ כשמשביען אין רגילות להשיב אלא אמן, וא''כ לא הוה ידעינן רבותא זו:
<h3>פרק ד - משנה ד</h3>
כָּפְרוּ שְׁנֵיהֶן כְּאַחַת, שְׁנֵיהֶן חַיָּבִין. בְּזֶה אַחַר זֶה, הָרִאשׁוֹן חַיָּב וְהַשֵּׁנִי פָטוּר. כָּפַר אֶחָד וְהוֹדָה אֶחָד, הַכּוֹפֵר חַיָּב {טז}. הָיוּ שְׁתֵּי כִתֵּי עֵדִים, כָּפְרָה הָרִאשׁוֹנָה וְאַחַר כָּךְ כָּפְרָה הַשְּׁנִיָּה, שְׁתֵּיהֶם חַיָּבוֹת, מִפְּנֵי שֶׁהָעֵדוּת יְכוֹלָה לְהִתְקַיֵּם בִּשְׁתֵּיהֶן {כ}:
<b style="color: gray;">רע"ב</b> <b>כפרו שניהם כאחד</b>. בתוך כדי דיבור {יד}: <b>בזה אחר זה</b>. שהיה בין זה לזה יותר מכדי דיבור: <b>הראשון חייב</b>. אבל השני פטור, שכיון שכפר הראשון שוב אין השני ראוי להעיד, שהוא יחידי {טו}: <b>שתיהן חייבות</b>. בגמרא פריך, ראשונה אמאי חייבת הא קיימא כת שניה, ומה הפסידוהו הראשונים בכפירתם {יז}. ומשני, דמתניתין איירי כגון שהיו העדים של כת שניה קרובים בנשותיהן {יח}, שלא היו כשרים להעיד כשכפרה כת ראשונה, ונשותיהן גוססות. מהו דתימא כיון דקיי''ל רוב גוססים למיתה הוו להו כאילו מתו ותפטר כת ראשונה דהא קיימא שניה, קמ''ל השתא מיהא לא שכוב {יט} ונמצא שלא היה שם בשעת כפירה אלא כת ראשונה בלבד, ולפיכך חייבין:
<b style="color: gray;">תוי"ט</b>
{יד} <b>גמרא</b>. דאי אפשר לצמצם. ופירוש תוך כדי דיבור, עיין בריש פ''ד דנזיר. ולא שיהיה כל הכפירה תוך כדי דיבור שתתחיל תוך כדי דיבור. גמרא. ועתוי''ט:<b>.</b> ! {טו} <b>דאע''ג</b> דקם לשבועה (ורוב בני אדם אין נשבעין לשקר והיה משלם), דבר הגורם לממון לאו כממון דמי. גמרא: {טז} <b>הכופר</b> כו'. גמרא השתא בזה אחר זה דתרוייהו קא כפרי אמרת הראשון חייב ושני פטור, כפר אחד והודה אחד מבעיא. לא צריכא כגון שכפרו שניהם וחזר אחד מהן והודה בתוך כדי דיבור והא קמ''ל דמהו דתימא דהא דרישא תוך כדי דיבור מהני, הני מילי כפירה וכפירה, אבל כפירה והודאה אימא לא, קמ''ל. ועתוי''ט:<b>.</b> ! {יז} <b>שהיו</b> יכולים לומר ידענו כי היה שם כת אחרת בשעת תביעתן. הר''מ:<b>.</b> ! {יח} <b>נשאו</b> שתי אחיות ואינן כשרים בעדות אחת. וקשה גוססות דקאמר דמשמע דתרוייהו גוססות למאי, דבאחת סגי. וכתבו התוספ' דמיירי כגון שבשעת ראיית העדות היו רחוקים. דבעינן תחלתן וסופן בכשרות:<b>.</b> ! {יט} <b>ולמדך</b> שהגוסס הוי כחי לכל דבריו ואע''פ שרובן למיתה. רש''י והר''ן. ועתוי''ט: {כ} <b>בשתיהן</b>. שאחר שמתו הנשים אז כפרה השנייה העדות גם כן. הר''מ:
<h3>פרק ד - משנה ה</h3>
מַשְׁבִּיעַ אֲנִי עֲלֵיכֶם אִם לֹא תָבוֹאוּ וּתְעִידוּנִי שֶׁיֶּשׁ לִי בְיַד פְּלוֹנִי פִּקָּדוֹן וּתְשׂוּמֶת יָד וְגָזֵל וַאֲבֵדָה. שְׁבוּעָה שֶׁאֵין אָנוּ יוֹדְעִין לְךָ עֵדוּת, אֵין חַיָּבִין אֶלָּא אֶחָת. שְׁבוּעָה {כ} שֶׁאֵין אָנוּ יוֹדְעִין שֶׁיֶּשׁ לְךָ בְּיַד פְּלוֹנִי פִּקָּדוֹן וּתְשׂוּמֶת יָד וְגָזֵל וַאֲבֵדָה, חַיָּבִין עַל כָּל אַחַת וְאֶחָת. מַשְׁבִּיעַ אֲנִי עֲלֵיכֶם אִם לֹא תָבוֹאוּ וּתְעִידוּנִי שֶׁיֶּשׁ לִי בְיַד פְּלוֹנִי פִּקְדוֹן חִטִּין וּשְׂעוֹרִין וְכֻסְּמִין. שְׁבוּעָה שֶׁאֵין אָנוּ יוֹדְעִין לְךָ עֵדוּת, אֵין חַיָּבִין אֶלָּא אֶחָת. שְׁבוּעָה שֶׁאֵין אָנוּ יוֹדְעִין לְךָ עֵדוּת שֶׁיֶּשׁ לְךָ בְּיַד פְּלוֹנִי חִטִּין וּשְׂעוֹרִין וְכֻסְּמִין, חַיָּבִין עַל כָּל אַחַת וְאֶחָת:
<b style="color: gray;">רע"ב</b> <b>תשומת יד</b>. הלואה. ששם בידו ממון: <b>ואבידה</b>. שמצא אבידתי: <b>חטין ושעורין וכוסמין</b>. רישא אשמועינן מין אחד ותביעות חלוקות. וסיפא אשמועינן תביעה אחת כולם פקדון, ומינין חלוקים:
<b style="color: gray;">תוי"ט</b>
{כא} <b>שבועה</b> כו'. שבועה זו איני יודע למה, דכיון שאמר הלה משביע אני עליכם מושבעין הם כו'. וי''ל לרבותא נקט דאע''ג דהוציאו הם עצמם שבועה מפיהם אפ''ה אינן חייבין אלא אחת. ועתוי''ט:<b>.</b>
<h3>פרק ד - משנה ו</h3>
מַשְׁבִּיעַ אֲנִי עֲלֵיכֶם אִם לֹא תָבוֹאוּ וּתְעִידוּנִי שֶׁיֶּשׁ לִי בְיַד פְּלוֹנִי נֶזֶק וַחֲצִי נֶזֶק, תַשְׁלוּמֵי כֶפֶל, תַּשְׁלוּמֵי אַרְבָּעָה וַחֲמִשָּׁה, וְשֶׁאָנַס אִישׁ פְּלוֹנִי אֶת בִּתִּי, וּפִתָּה אֶת בִּתִּי, וְשֶׁהִכַּנִי בְנִי, וְשֶׁחָבַל בִּי חֲבֵרִי, וְשֶׁהִדְלִיק אֶת גְּדִישִׁי בְיוֹם הַכִּפּוּרִים, הֲרֵי אֵלּוּ חַיָּבִין:
<b style="color: gray;">רע"ב</b> <b>נזק וחצי נזק</b>. בחצי נזק צרורות דממונא הוא ולא קנסא {כב}. דאמרינן בעדות של קנס אין חייבין {כג}: <b>תשלומי כפל ותשלומי ארבעה וחמשה</b>. משום קרנא: <b>ושאנס איש פלוני ופיתה את בתי</b>. משום בושת ופגם דממונא הוא {כד}: <b>ושהכני בני</b>. הכאה שאין בה חבורה שאינו חייב עליה מיתה. וכיון דליכא מיתה איכא ממון: <b>ושחבל בי חברי ביוה''כ</b>. ונקט לה, דאע''ג דענוש כרת חייב ממון:
<b style="color: gray;">תוי"ט</b>
{כב} <b>גמרא</b>, והא קמ''ל. ופירש''י ואיידי דתניא הא, תנא בהדייהו תשלומי ד' וה' ואונס ומפתה, דממון שאין משתלם בראש הוא, דומיא דחצי נזק שאין משתלם בראש. ועתוי''ט:<b>.</b> ! {כג} <b>דקיי''ל</b> מודה בקנס פטור, הלכך לא הוה אלא גורם לממון דאלו הודה היה פטור, ולאו ממון הוא. גמרא:<b>.</b> ! {כד} <b>דמסתמא</b> ממונא קא תבע ולא קנס שאם הודה לא ישלם. ועתוי''ט:
<h3>פרק ד - משנה ז</h3>
מַשְׁבִּיעַ אֲנִי עֲלֵיכֶם אִם לֹא תָבוֹאוּ וּתְעִידוּנִי שֶׁאֲנִי כֹהֵן, שֶׁאֲנִי לֵוִי, שֶׁאֵינִי {כה} בֶן גְּרוּשָׁה, שֶׁאֵינִי בֶן חֲלוּצָה, שֶׁאִישׁ פְּלוֹנִי {כו} כֹהֵן, שֶׁאִישׁ פְּלוֹנִי לֵוִי, שֶׁאֵינוֹ בֶן גְרוּשָׁה, שֶׁאֵינוֹ בֶן חֲלוּצָה, שֶׁאָנַס אִישׁ פְּלוֹנִי אֶת בִּתּוֹ, וּפִתָּה אֶת בִּתּוֹ, וְשֶׁחָבַל בִּי בְנִי, וְשֶׁחָבַל בִּי חֲבֵרִי, וְשֶׁהִדְלִיק גְּדִישִׁי בַשַּׁבָּת, הֲרֵי אֵלּוּ פְטוּרִין:
<b style="color: gray;">רע"ב</b> <b>שאני כהן</b>. פטורין, שאין העדים חייבין אלא כשכפרו בדבר שיש בו תביעות ממון: <b>שאנס איש פלוני או פיתה בתו של פלוני</b>. ובתו דקתני, אאיש פלוני כהן דלעיל קאי, [דתנא לעיל מיניה שאיש פלוני כהן או לוי ואינו בן גרושה, ועליה קאי] או שהשביען שאנס איש פלוני את בתו של אותו פלוני דאיירי ביה עד השתא. פטורים, דבעינן שישמעו מפי התובע. ובגמרא מוקי לה בבא בהרשאה. ואי תביעת ממון אחר הוי, היו חייבים. ואשמועינן דאין נחשב המורשה בעל דין בזה כשאר ממון, דכיון דממון שהוא שואל לא מטא לידיה מעולם, לא מצי למכתב הרשאה עליה: <b>ושחבל בי בני</b>. חבלה היא חבורה. פטורין, שאם העידוהו היה מתחייב מיתה ולא ממון: <b>ושחבל בי חברי ושהדליק את גדישי בשבת</b>. דתרוייהו חיוב מיתה נינהו ופטורים מן הממון:
<b style="color: gray;">תוי"ט</b>
{כה} <b>שאיני</b> כו'. נקט לה בלשון חיוב ובלשון שלילה: {כו} <b>פלוני</b> כו'. משנה יתירה היא, דהא אפילו מנה לפלוני כו' תנן במי''ב דפטור. אלא הא קמ''ל דדוקא שפלוני כהן פטור בכל ענין, דלא שייך בה הרשאה. אבל מנה כו' זמנין דחייב כגון בהרשאה. גמרא. ומינה דה''ה סיפא שאנס כו', דהוי נמי משנה יתירה, בבא בהרשאה איירי. וזהו שכתב הר''ב (וכ''כ רש''י) ובגמרא מוקי לה בבא בהרשאה. ועתוי''ט:<b>.</b>
<h3>פרק ד - משנה ח</h3>
מַשְׁבִּיעַ אֲנִי עֲלֵיכֶם, אִם לֹא תָבוֹאוּ וּתְעִידוּנִי שֶׁאָמַר אִישׁ פְּלוֹנִי לִתֶּן לִי מָאתַיִם זוּז וְלֹא נָתַן לִי, הֲרֵי אֵלּוּ פְטוּרִים, שֶׁאֵין חַיָּבִין אֶלָּא עַל תְּבִיעַת מָמוֹן כַּפִּקָּדוֹן:
<b style="color: gray;">רע"ב</b> <b>שאמר איש פלוני ליתן לי וכו' פטורים</b>. דכתיב בשבועת העדות תחטא, וכתיב בשבועת הפקדון תחטא, מה שבועת הפקדון על תביעת ממון שיש לו על חבירו, אף שבועת העדות צריך שתהיה על תביעת ממון שיש לו עליו, וזה שטוען שאמר איש פלוני ליתן לי מאתים זוז אינה תביעת ממון שיש לו על חברו, שאפילו הוא כדבריו שאמר לו חברו שיתן לו מאתים זוז אין חברו חייב בו כלום בשביל אמירה זו {כז}:
<b style="color: gray;">תוי"ט</b>
{כז} <b>ואפילו</b> הוא עני אינו חייב לו אלא מטעם נדר ונמצא שאין עליו חיוב ממון בשום צד. שאין ב''ד יורדין לנכסיו אם אינו רוצה לקיים נדרו. אלא שמנדין אותו או מכין אותו עד שיקיים מוצא שפתיו. נראה לי:
<h3>פרק ד - משנה ט</h3>
מַשְׁבִּיעַ אֲנִי עֲלֵיכֶם, כְּשֶׁתֵּדְעוּן לִי עֵדוּת שֶׁתָּבוֹאוּ וּתְעִידוּנִי, הֲרֵי אֵלּוּ פְטוּרִים, מִפְּנֵי שֶׁקָּדְמָה שְׁבוּעָה לָעֵדוּת:
<b style="color: gray;">רע"ב</b> <b>מפני שקדמה שבועה לעדות</b>. ורחמנא אמר (ויקרא ה') ושמעה קול אלה והוא עד או ראה או ידע, שקדמה העדות לשבועה ולא שקדמה שבועה לעדות:
<b style="color: gray;">תוי"ט</b> <b>.אין</b> פירוש למשנה זו
<h3>פרק ד - משנה י</h3>
עָמַד בְּבֵית הַכְּנֶסֶת וְאָמַר, מַשְׁבִּיעַ אֲנִי עֲלֵיכֶם שֶׁאִם אַתֶּם יוֹדְעִים לִי עֵדוּת שֶׁתָּבוֹאוּ וּתְעִידוּנִי, הֲרֵי אֵלּוּ פְטוּרִין (עַד שֶׁיִּהְיֶה מִתְכַּוֵּן לָהֶם):
<b style="color: gray;">רע"ב</b> <b>אם יודעים אתם לי עדות וכו' פטורין</b>. דכתיב והוא עד, עד שייחד את עדיו:
<b style="color: gray;">תוי"ט</b> .אין פירוש למשנה זו
<h3>פרק ד - משנה יא</h3>
אָמַר לִשְׁנַיִם, מַשְׁבִּיעַ אֲנִי עֲלֵיכֶם אִישׁ פְּלוֹנִי וּפְלוֹנִי שֶׁאִם אַתֶּם יוֹדְעִין לִי עֵדוּת שֶׁתָּבוֹאוּ וּתְעִידוּנִי, (שְׁבוּעָה שֶׁאֵין אָנוּ יוֹדְעִין לְךָ עֵדוּת), וְהֵם יוֹדְעִין לוֹ עֵדוּת עֵד מִפִּי עֵד אוֹ שֶׁהָיָה אֶחָד מֵהֶן קָרוֹב אוֹ פָסוּל, הֲרֵי אֵלּוּ פְטוּרִין:
<b style="color: gray;">רע"ב</b> <b>והם יודעים לו עדות עד מפי עד וכו' פטורים</b>. שאם העידוהו לא היתה עדותן מועלת לו כלום {כח}:
<b style="color: gray;">תוי"ט</b>
{כח} הקשה הרמב''ן, למה לי למתני הכי, פשיטא, דאי משום קרובים כו' הא תנן בריש פרקין, ועד. מפי עד תנן בפ''ד דסנהדרין מ''ו כו'. ותירץ דאשמעינן אם האמינן הנתבע על עצמו שאם ידעו יבואו ויעידו, אפ''ה פטורין, כיון שמן הדין אינם נאמנים. ונסתייע מהירושלמי. וכן משמע בגמרא דידן. ועתוי''ט:
<h3>פרק ד - משנה יב</h3>
שִׁלַּח בְּיַד עַבְדּוֹ אוֹ שֶׁאָמַר לָהֶן הַנִּתְבָּע מַשְׁבִּיעַ אֲנִי עֲלֵיכֶם שֶׁאִם אַתֶּם יוֹדְעִין לוֹ עֵדוּת שֶׁתָּבוֹאוּ וּתְעִידוּהוּ, הֲרֵי אֵלּוּ פְטוּרִין {כט} עַד שֶׁיִּשְׁמְעוּ מִפִּי הַתּוֹבֵעַ:
<b style="color: gray;">רע"ב</b> <b>עד שישמעו מפי התובע</b>. דכתיב (שם) אם לוא יגיד, מלא בוי''ו ואל''ף. למדרש הכי, אם לו לא יגיד, כלומר לתובע, ונשא עונו, הא אם לאחר לא יגיד פטור:
<b style="color: gray;">תוי"ט</b>
{כט} <b>פטורים</b>. כשלא בא בהרשאה. דהא במ''ז דייקינן בגמרא דבא בהרשאה יכול להשביעם ומתחייבים בהשבעתו. ועתוי''ט:
<h3>פרק ד - משנה יג</h3>
מַשְׁבִּיעַ אֲנִי עֲלֵיכֶם {ל}, מְצַוֶּה אֲנִי עֲלֵיכֶם, אוֹסֶרְכֶם אָנִי, הֲרֵי אֵלּוּ חַיָּבִין. בַּשָּׁמַיִם וּבָאָרֶץ, הֲרֵי אֵלּוּ פְטוּרִין. באל"ף דל"ת, ביו"ד ה"א, בְּשַׁדַּי, בִּצְבָאוֹת, בְּחַנּוּן וְרַחוּם, בְּאֶרֶךְ אַפַּיִם וְרַב חֶסֶד, וּבְכָל הַכִּנּוּיִין {לב}, הֲרֵי אֵלּוּ חַיָּבִין. הַמְקַלֵּל בְּכֻלָּן, חַיָּב {לג}, דִּבְרֵי רַבִּי מֵאִיר, וַחֲכָמִים פּוֹטְרִין. הַמְקַלֵּל אָבִיו וְאִמּוֹ בְּכֻלָּן, חַיָּב, דִּבְרֵי רַבִּי מֵאִיר, וַחֲכָמִים פּוֹטְרִין. הַמְקַלֵּל עַצְמוֹ וַחֲבֵרוֹ בְּכֻלָּן, עוֹבֵר בְּלֹא תַעֲשֶׂה. יַכְּכָה אֱלֹהִים, וְכֵן יַכְּכָה אֱלֹהִים {לד}, זוֹ הִיא אָלָה הַכְּתוּבָה {לה} בַתּוֹרָה. אַל יַכְּךָ, וִיבָרֶכְךָ, וְיֵיטִיב לָךְ, רַבִּי מֵאִיר מְחַיֵּב וַחֲכָמִים פּוֹטְרִין{לו}:
<b style="color: gray;">רע"ב</b> <b>מצוה אני עליכם וכו'</b>. והוא שיאמר מצוה אני עליכם בשבועה {לא}, אוסרכם אני בשבועה: <b>המקלל בכולם</b>. מברך את השם באחד מהם: <b>ר' מאיר מחייב</b>. סקילה: <b>וחכמים פוטרין</b>. דעל שם המיוחד דוקא בסקילה, דכתיב (ויקרא כ''ד) בנקבו, שם יומת. ועל הכינויים באזהרה דאלהים לא תקלל (שמות כ''ב). ובשבועת העדות מודים חכמים לר''מ דחייב על הכינויים כמו שחייב על השם המיוחד. דבשבועת [עדות] כתיב (ויקרא ה') ושמעה קול אלה: <b>המקלל עצמו</b>. דכתיב (דברים ד') השמר לך ושמור נפשך מאד, וכל השמר פן ואל אינו אלא לא תעשה: <b>והמקלל חבירו</b>. דכתיב (ויקרא י''ט) לא תקלל חרש, אפילו חרש שאינו שומע ולא קפיד אקללתו לא תקלל, וכל שכן שאר כל אדם דשמע וקפיד: <b>יככה אלהים וכן יככה אלהים</b>. אם אמר לעדים יככה אלהים אם לא תעידוני. או ששמע אחד שקורא בקללות שבתורה יככה אלהים, ואמר הוא לעדים וכן יככה אלהים אם לא תעידוני. או שאמר אל יככה אלהים אם תעידוני. או יברכך ה' אם תעידוני. וייטיב לך אלהים אם תעידוני. בכל אלו ר''מ מחייב, דמכלל לאו אתה שומע הן, אל יככה אלהים אם תעידוני, הא אם לא תעידוני יככה. וכן יברכך אלהים אם תעידוני, הא אם לא תעידוני יקללך. ובכל אלו אין הלכה כר''מ:
<b style="color: gray;">תוי"ט</b>
{ל} <b>משביע</b>. דקרא ושמעה קול אלה כתיב, ובגמרא ילפינן דאלה היא שבועה. ועתוי''ט:<b>.</b> ! {לא} <b>גמרא</b> דאי לאו הכי מאי קאמר. ופרש''י, בשבועה מזכיר את השם באחד מכל הלשונות הללו. וכלומר שם או כינוי. כדאמרינן בגמרא. ועתוי''ט: {לב} <b>בחנון</b> כו'. דהוי כמי שנשבע בו יתברך. אע''פ שאין אלו שמותיו אלא כינויין בעלמא. היינו טעמא דבמי שהוא חנון במי שהוא רחום קאמר. ולא דמי לנשבע בשמים וארץ, דכיון דליכא מידי אחרינא דאיקרי רחום וחנון, ודאי במי שהוא חנון במי שהוא רחום קאמר. הכא דאיכא שמים וארץ בשמים ובארץ קאמר. ועתוי''ט: {לג} <b>חייב</b>. דת''ר ונוקב שם ה' מות יומת, יכול לא יהא חייב אלא על שם המיוחד בלבד, מנין לרבות את הכנויין, ת''ל איש כי יקלל אלהיו כו', מ''מ, דברי ר''מ. ומהכא שמעינן דפלוגתייהו בשם המתברך. וכ''נ מלשון הר''ב בסמוך. ולפיכך לשון בכולן דתנן, כמו לכולן. וכן מ''ש הר''ב וכ''כ הר''מ, באחד מהם כמו לאחד: {לד} <b>יככה</b> אלקים כו'. לשון רש''י יככה ה' אלהים. וכן יככה אלהים גרסינן. ולדעתי ל''ג ברישא אלהים כלל. אלא יככה ה'. וברש''ל כתב וזה לשונו, הרי''ף גרס בתרוייהו שם יו''ד ה''י, ולא אלהים. אכן גם גירסא זו ישרה. וקמ''ל אף שזה קורא בתורה שם יו''ד ה''י והוא אומר וכן יככה אלהים אפ''ה הוי אלה: {לה} <b>הכתובה</b>. דהא כתיב בהן ככל אלות הברית. רש''י: {לו} <b>פוטרין</b>. פירש הרמב''ן ז''ל, דאע''ג דבעלמא ס''ל דמכלל לאו אתה שומע הן, הכא משום הכי פטרינן, דבעינן קרא כדכתיב ושמעה קול אלה, אבל לא ששמעה ברכה ונשמעה מתוכה קללה. הרמב''ן והר''נ:
<h2>פרק ה</h2>
<h3>פרק ה - משנה א</h3>
שְׁבוּעַת הַפִּקָּדוֹן נוֹהֶגֶת בָּאֲנָשִׁים וּבַנָּשִׁים, בָּרְחוֹקִים וּבַקְּרוֹבִים, בַּכְּשֵׁרִים וּבַפְּסוּלִים, בִּפְנֵי בֵית דִּין וְשֶׁלֹּא בִפְנֵי בֵית דִּין, מִפִּי עַצְמוֹ, וּמִפִּי אֲחֵרִים. אֵינוֹ חַיָּב עַד שֶׁיִּכְפּוֹר בּוֹ בְּבֵית דִּין {ג}, דִּבְרֵי רַבִּי מֵאִיר. וַחֲכָמִים אוֹמְרִים, בֵּין מִפִּי עַצְמוֹ בֵּין מִפִּי אֲחֵרִים, כֵּיוָן שֶׁכָּפַר בּוֹ, חַיָּב {ד}. וְחַיָּב עַל זְדוֹן הַשְּׁבוּעָה וְעַל שִׁגְגָתָהּ עִם זְדוֹן הַפִּקָּדוֹן, וְאֵינוֹ חַיָּב עַל שִׁגְגָתָהּ. וּמֶה חַיָּב עַל זְדוֹנָהּ, אָשָׁם בְּכֶסֶף שְׁקָלִים:
<b style="color: gray;">רע"ב</b> <b>שבועת הפקדון</b>. באנשים ובנשים. איידי דתנא בשבועת העדות באנשים ולא בנשים, תנא נמי הכא לכולהו: <b>בקרובים</b>. שבעל הפקדון קרוב לזה שהפקדון אצלו: <b>בפני בית דין ושלא בפני ב''ד</b>. אם מפי עצמו נשבע, שהוציא שבועה מפיו או שענה אמן אחר השבועה ואח''כ הודה {א}, חייב קרבן. דכתיב (ויקרא ה') וכיחש בעמיתו, כל דהו {ב}: <b>ומפי אחרים</b>. ולא ענה אמן. כגון משביע אני עליך שתחזיר לי פקדוני, ואמר אין לך בידי כלום, אינו חייב עד שיכפור בב''ד: <b>וחכמים אומרים וכו'</b>. והלכה כחכמים: <b>וחייב על זדון השבועה</b>. דלא כתיב בה ונעלם. זדון השבועה, שזכור על הפקדון ויודע שמתחייב על כפירתו קרבן: <b>ועל שגגתה עם זדון הפקדון</b>. שאינו יודע שחייב בשבועה זו קרבן {ה}, אבל זכור הוא שהפקדון אצלו: <b>בכסף שקלים</b>. הקנוי בשני סלעים. דהכי כתיב גבי איל אשם (ויקרא ה'), בערכך כסף שקלים {ו}:
<b style="color: gray;">תוי"ט</b>
{א} <b>וכלומר</b> דאלו לא הודה, מי מחייבו קרבן. וה''ה בשבועת העדות. ועתוי''ט: {ב} <b>רש''י</b>. ופירש הר''מ דבא לומר דמפי עצמו חייב אף בלא טענת התובע. וכדאיתא בגמרא דף ל''ב: {ג} <b>עד</b> כו'. משום דמשבועת העדות גמרינן לה, וס''ל דון מינה ומינה, והתם בב''ד. רש''י: {ד} <b>כיון</b> כו'. דס''ל דון מינה ואוקי באתרה. רש''י: {ה} <b>רש''י</b>. ומשמע, הא שיש איסור בשבועה זו יודעים הם. וכדפירשו לענין שבועת העדות. וסמכו אדלעיל. וכן מ''ש אבל זכור כו', ה''ה התם, וסמך אדהכא:<b>.</b> ! {ו} <b>דבכריתות</b> ילפינן לה אכל האשמות. תוספ' והר''נ:<b>.</b>
<h3>פרק ה - משנה ב</h3>
שְׁבוּעַת הַפִּקָּדוֹן כֵּיצַד. אָמַר לוֹ, תֶּן לִי פִקְדוֹנִי שֶׁיֶּשׁ לִי {ז} בְּיָדֶךָ, שְׁבוּעָה שֶׁאֵין לְךָ בְיָדִי, אוֹ שֶׁאָמַר לוֹ אֵין לְךָ בְיָדִי, מַשְׁבִּיעֲךָ {ח} אָנִי וְאָמַר אָמֵן {ט}, הֲרֵי זֶה חַיָּב. הִשְׁבִּיעַ עָלָיו חֲמִשָּׁה פְעָמִים בֵּין בִּפְנֵי בֵית דִּין וּבֵין שֶׁלֹּא בִפְנֵי בֵית דִּין וְכָפַר, חַיָּב עַל כָּל אַחַת וְאֶחָת. אָמַר רַבִּי שִׁמְעוֹן, מַה טַּעַם, מִפְּנֵי שֶׁיָּכוֹל לַחֲזוֹר וּלְהוֹדוֹת:
<b style="color: gray;">רע"ב</b> <b>מפני שיכול לחזור ולהודות</b>. אחר כפירה. נמצא שבכל שבועה הוא כופר ממון:
<b style="color: gray;">תוי"ט</b>
{ז} <b>א''ל</b> תן כו' לאו דוקא שאמר לו כו' כדילפינן מוכחש בעמיתו כו'. ומ''מ בעמיתו בעינן, דאע''ג דהכחשה כל דהו אפילו בלא תביעה סגי, מכל מקום השבועה צריכה שתהא בפני עמיתו, א''נ לפני המורשה. ועתוי''ט: {ח} <b>משביעך</b>. לאו שהתורה חייבתו בשבועה ולכך משביעו, שלא מצינו שיתחייב השומר שבועה מן התורה אלא כשהודה שהוא שומר ורוצה לפטור עצמו מחיוב התשלומין, אבל לא בכופר שהוא שומר. אלא אם השביעו והלה נשבע קאמרינן: {ט} <b>אמן</b>. לרבנן דס''ל מפי אחרים נמי חייב אפילו חוץ לב''ד, הוי מצי לפרושי מפי אחרים אלא איידי דלעיל, תני נמי הכא בכהאי גוונא:
<h3>פרק ה - משנה ג</h3>
הָיוּ חֲמִשָּׁה תּוֹבְעִין אוֹתוֹ {י}, אָמְרוּ לוֹ תֶּן לָנוּ פִקָּדוֹן שֶׁיֶּשׁ לָנוּ בְיָדֶךָ, שְׁבוּעָה שֶׁאֵין לָכֶם בְּיָדִי, אֵינוֹ חַיָּב אֶלָּא אֶחָת. שְׁבוּעָה שֶׁאֵין לְךָ בְיָדִי וְלֹא לְךָ וְלֹא לְךָ, חַיָּב עַל כָּל אַחַת וְאֶחָת. רַבִּי אֱלִיעֶזֶר אוֹמֵר, עַד שֶׁיֹּאמַר שְׁבוּעָה בָאַחֲרוֹנָה. רַבִּי שִׁמְעוֹן אוֹמֵר {יא}, עַד שֶׁיֹּאמַר שְׁבוּעָה לְכָל אֶחָד וְאֶחָד. תֶּן לִי פִקָּדוֹן וּתְשׂוּמֶת יָד גָּזֵל וַאֲבֵדָה שֶׁיֶּשׁ לִי בְיָדֶךָ, שְׁבוּעָה שֶׁאֵין לְךָ בְיָדִי, אֵינוֹ חַיָּב אֶלָּא אֶחָת. שְׁבוּעָה שֶׁאֵין לְךָ בְיָדִי פִקָּדוֹן וּתְשׂוּמֶת יָד וְגָזֵל וַאֲבֵדָה, חַיָּב עַל כָּל אַחַת וְאֶחָת. תֶּן לִי חִטִּין וּשְׂעוֹרִין וְכֻסְּמִין שֶׁיֶּשׁ לִי בְיָדֶךָ, שְׁבוּעָה שֶׁאֵין לְךָ בְיָדִי, אֵינוֹ חַיָּב אֶלָּא אֶחָת. שְׁבוּעָה שֶׁאֵין לְךָ בְיָדִי חִטִּין וּשְׂעוֹרִין וְכֻסְּמִין, חַיָּב עַל כָּל אַחַת וְאֶחָת. רַבִּי מֵאִיר אוֹמֵר, אֲפִלּוּ אָמַר חִטָּה וּשְׂעוֹרָה וְכֻסֶּמֶת, חַיָּב עַל כָּל אַחַת וְאֶחָת:
<b style="color: gray;">רע"ב</b> <b>שבועה באחרונה</b>. אין לך בידי, ולא לך ולא לך בשבועה. והשתא קיימא שבועה אכולהו. ואין הלכה לא כרבי אליעזר ולא כר' שמעון: <b>אפילו אמר חטה ושעורה וכוסמת</b>. דסבר ר' מאיר הטוען את חבירו חטה, מין חטה קאמר. וכן שעורה, וכן כוסמת, דכתיב (שמות ט') והחטה והכוסמת. והוי כאילו טענו חטין ושעורין וכוסמין. ורבנן סברי, גרגיר אחד של חטה ושל שעורה ושל כוסמת קאמר. ואין הלכה כרבי מאיר:
<b style="color: gray;">תוי"ט</b>
{י} <b>היו</b> כו'. בספרא נשנה נמי לענין עדות. וכן הוא נמי בר''מ:<b>.</b> ! {יא} <b>ר'</b> אליעזר אומר כו', ר' שמעון אומר כו'. מסתברא דפליגי נמי אסיפא. עתוי''ט:
<h3>פרק ה - משנה ד</h3>
אָנַסְתָּ וּפִתִּיתָ אֶת בִּתִּי, וְהוּא אוֹמֵר לֹא אָנַסְתִּי וְלֹא פִתִּיתִי. מַשְׁבִּיעֲךָ אָנִי וְאָמַר אָמֵן, חַיָּב. רַבִּי שִׁמְעוֹן פּוֹטֵר, שֶׁאֵינוֹ מְשַׁלֵּם קְנָס עַל פִּי עַצְמוֹ. אָמְרוּ לוֹ, אַף עַל פִּי שֶׁאֵינוֹ מְשַׁלֵּם קְנָס עַל פִּי עַצְמוֹ, מְשַׁלֵּם בּשֶׁת וּפְגָם {יב} עַל פִּי עַצְמוֹ:
<b style="color: gray;">רע"ב</b> <b>שאינו משלם קנס על פי עצמו</b>. וכיון דכי אודי לא מחייב, כי כפר נמי לאו ממונא כפר ליה: <b>אבל משלם בושת ופגם</b>. הלכך ממונא כפר. ופלוגתא דרבנן ור' שמעון, דר' שמעון סבר כי אמר ליה אנסת או פיתית את בתי, קנסא קתבע מיניה שדמיו קצובין חמשים כסף, ולא קא תבע מיניה בושת ופגם שאין דמיו קצובים, דלא שביק אינש מידי דקייץ ותבע מידי דלא קייץ, הלכך קנסא כפר ליה ופטור. ורבנן סברי, בושת ופגם קא תבע ליה, דלא שביק איניש מידי דכי מודה ביה לא מפטר ותבע מידי דכי מודה ביה מפטר, הלכך כי כפר ליה, ממונא כפר ליה וחייב. ואין הלכה כר' שמעון:
<b style="color: gray;">תוי"ט</b>
{יב} <b>ופגם</b>. והר''מ כתב בושת ופגם וצער. ועתוי''ט:
<h3>פרק ה - משנה ה</h3>
גָּנַבְתָּ אֶת שׁוֹרִי, וְהוּא אוֹמֵר לֹא גָנַבְתִּי, מַשְׁבִּיעֲךָ אָנִי וְאָמַר אָמֵן, חַיָּב {יג}. גָּנַבְתִּי אֲבָל לֹא טָבַחְתִּי וְלֹא מָכַרְתִּי, מַשְׁבִּיעֲךָ אָנִי וְאָמַר אָמֵן, פָּטוּר. הֵמִית שׁוֹרְךָ אֶת שׁוֹרִי, וְהוּא אוֹמֵר לֹא הֵמִית, מַשְׁבִּיעֲךָ אָנִי וְאָמַר אָמֵן, חַיָּב. הֵמִית שׁוֹרְךָ אֶת עַבְדִּי, וְהוּא אוֹמֵר לֹא הֵמִית, מַשְׁבִּיעֲךָ אָנִי וְאָמַר אָמֵן, פָּטוּר. אָמַר לוֹ, חָבַלְתָּ בִּי וְעָשִׂיתָ בִּי חַבּוּרָה, וְהוּא אוֹמֵר לֹא חָבַלְתִּי וְלֹא עָשִׂיתִי בְךָ חַבּוּרָה, מַשְׁבִּיעֲךָ אָנִי וְאָמַר אָמֵן, חַיָּב. אָמַר לוֹ עַבְדּוֹ, הִפַּלְתָּ אֶת שִׁנִּי וְסִמִּיתָ אֶת עֵינִי, וְהוּא אוֹמֵר לֹא הִפַּלְתִּי וְלֹא סִמִּיתִי, מַשְׁבִּיעֲךָ אָנִי וְאָמַר אָמֵן, פָּטוּר. זֶה הַכְּלָל, כָּל הַמְשַׁלֵּם עַל פִּי עַצְמוֹ, חַיָּב. וְשֶׁאֵינוֹ מְשַׁלֵּם עַל פִּי עַצְמוֹ, פָּטוּר:
<b style="color: gray;">רע"ב</b> <b>המית שורך את עבדי</b>. קנסא הוא, דמשלם שלשים סלעים אפילו אינו שוה אלא דינר: <b>אמר לו עבדו הפלת את שיני</b>. קנסא הוא שיוציא עבדו לחירות בשביל אחד מאבריו:
<b style="color: gray;">תוי"ט</b>
{יג} <b>גנבת</b> כו'. שאף על פי שאינו משלם כפל בהודאה, משלם הוא את הקרן בהודאתו. הר''מ. ולא התבאר בגמרא למאי צריכי לכל הני בבות:
<h2>פרק ו</h2>
<h3>פרק ו - משנה א</h3>
שְׁבוּעַת הַדַּיָּנִין {א}, הַטַּעֲנָה שְׁתֵּי כֶסֶף וְהַהוֹדָאָה בְּשָׁוֶה פְרוּטָה {ח}. וְאִם אֵין הַהוֹדָאָה מִמִּין הַטַּעֲנָה, פָּטוּר {ט}. כֵּיצַד, שְׁתֵּי כֶסֶף לִי בְיָדֶךָ, אֵין לְךָ בְיָדִי אֶלָּא פְרוּטָה, פָּטוּר. שְׁתֵּי כֶסֶף ופְרוּטָה לִי בְיָדֶךָ, אֵין לְךָ בְיָדִי אֶלָּא פְרוּטָה, חַיָּב. מָנֶה לִי בְיָדֶךָ, אֵין לְךָ בְיָדִי, פָּטוּר. מָנֶה לִי בְיָדֶךָ, אֵין לְךָ בְיָדִי אֶלָּא חֲמִשִּׁים דִּינָר, חַיָּב. מָנֶה לְאַבָּא בְיָדֶךָ, אֵין לְךָ בְיָדִי אֶלָּא חֲמִשִּׁים דִּינָר, פָּטוּר, מִפְּנֵי שֶׁהוּא כְמֵשִׁיב אֲבֵדָה {יא}:
<b style="color: gray;">רע"ב</b> <b>שבועת הדיינין</b>. השבועה שהדיינים משביעים ע''י הודאה במקצת הטענה {ב}, צריך שלא תהא הטענה פחות משתי מעות {ג} כסף, שהוא שליש דינר, שהדינר שש מעות והוא משקל צ''ו שעורות בינוניות, נמצאו שתי מעות משקל שלשים ושתים שעורות: <b>וההודאה</b>. שמחייבתו לישבע, לא תהא פחות משוה פרוטה. שאם היה מה שכפר לו {ד} פחות משתי כסף, או מה שהודה פחות משוה פרוטה, אינו חייב שבועה דאורייתא. אבל משביעין אותו שבועת היסת מדברי סופרים. והמחוייב שבועה דאורייתא נקיט חפצא בידיה {ה} כגון ספר תורה או תפילין כשנשבע. והמחוייב שבועת היסת {ו} לא נקיט הנשבע חפצא בידיה, אלא חזן הכנסת או המשביעו נקיט. חפצא בידיה בשעה שחבירו נשבע לו. ושלשה מיני שבועות הן דאורייתא, ולא יותר. המודה במקצת הטענה, ומי שעד אחד מעיד כנגדו שהוא נשבע להכחיש העד, ושבועת השומרים. וכל שאר שבועות הנזכרים במשנה, הם בתקנת חכמים והם כעין של תורה בנקיטת חפץ. ואין הפרש בין שבועה דאורייתא לשבועות הנזכרות במשנה, אלא שהמחוייב שבועה דאורייתא ולא רצה לישבע, ב''ד יורדין לנכסיו ונפרעים ממנו משלם. והמחוייב שבועה מדבריהם בתקנת חכמים {ז} ולא רצה לישבע, משמתין אותו עד שיפרע או עד שישבע. ואם עמד בנדויו שלשים יום ולא רצה לישבע ולא לשלם, מכין אותו מכת מרדות ומתירין לו נדויו והולך לו, ואין יורדין לנכסיו: <b>אין לך בידי אלא פרוטה פטור</b>. שאין ההודאה ממין הטענה {י}, שזה טענו כסף וזה הודה לו נחושת. ודוקא שלא טענו אלא משקל שתי מעות כסף או יותר, אבל אם טענו מטבע כסף, הרי הודה לו במטבע: <b>שתי כסף ופרוטה</b>. קא סבר טענו חטים ושעורים והודה לו על אחת מהן חייב: <b>מפני שהוא כמשיב אבידה</b>. שהוא פטור משבועה, כדתנן [גיטין דף מ''ח] המוצא מציאה לא ישבע מפני תקון העולם. ודוקא כשאין הבן טוען ודאי מנה לאבא בידך, אלא שמא. אבל טענו ודאי, ואמר הוא לא היה לו אצלו אלא חמשים, חייב שבועה דאורייתא, דאין זה משיב אבידה:
<b style="color: gray;">תוי"ט</b>
{א} <b>הדיינין</b>. הא דלא נקט נוהגת באנשים ובנשים כדתנן לעיל גבי פקדון, נראה לי, משום דשבועת הדיינין היא עצמה שבועת הפקדון. ח''ל הר''מ, שדבר ברור וגלוי שכל הנשבע שבועת הדיינים או היסת בשקר, שיהא חייב משום שבועת הפקדון: {ב} <b>רש''י</b>. פירוש לפירושו, שאע''פ ששבועת הפקדון הוא בטוען נאנסו או נאבדו או נגנבו, וכן שבועת ע''א שבועת הדיינין נמי היא, הכי קתני, שבועת הדיינין של מודה במקצת צריך שתהא הטענה שתי כסף וההודאה שוה פרוטה. ולאו כל ששבועת הדיינין קתני. א''נ, דשבועת הפקדון לאו דדיינין היא דשם אחר יש לה. וכן שבועת ע''א כיון דלא נכתבה בהדיא ליתא בכלל זה. הר''ן. וטעמא דעד אחד לא בעי שתי כסף, משום דכל ממון שב' מחייבין ממון עד אחד מחייבו שבועה:<b>.</b> ! {ג} <b>וטעמא</b> מפורש בירושלמי, שאמרו סוף מטבע כסף מעה, כלומר כיון שאמרה תורה כסף, כדכתיב כי יתן כו' כסף כו' ואי אתה מוצא מטבע כסף מוזכר בתורה פחות ממעה, כדמתרגמינן עשרים גרה, עשרים מעין, אין לך לחייבו בפחות ממטבע זו. ומקשה, ותהא מעה. כלומר מנין לך שיהיו שנים. ומפרק, או כלים, מה כלים שנים, אף כסף שנים. הר''נ: {ד} <b>ורב</b> הוא דאמר הכי בגמרא. ופירש''י טענה דתנן במתניתין לאו אתחלת טענה קאי, אלא אכפירה שהוא כופר בטענת חבירו לבד הודאת הפרוטה, דבעינן שתהא תחלת הטענה ב' כסף ופרוטה. ויליף ליה בגמרא, דכסף למה לי (והוה דרשינן אף כל שנים) אם אינו ענין לטענה תנהו ענין לכפירה כו'. ונמצא שמה שכתב הר''ב בתחלת המשנה שלא תהא הטענה, לא בא לדקדק בפירוש הטענה ממש. ועתוי''ט:<b>.</b> ! {ה} <b>כדאשכחן</b> באברהם דאתפסיה לאליעזר בברית מילה. גמרא. ועתוי''ט: {ו} <b>לשון</b> שימה. ששמו חכמים עליו שבועה. כמו אם ה' הסיתך: {ז} <b>אע''פ</b> שהיא נזכרת במשנה. הר''מ: {ח} <b>בש''פ</b>. דמשנתינו בשבועת הדיינים ע''י הודאת מקצת הטענה. כדפירש הר''ב. ומסיים רש''י, שלמדוה מאשר יאמר כי הוא זה. (דעירוב פרשיות כתיב כאן וכי הוא זה דכתיב בפרשת שומרים שדי אפרשת אם כסף תלוה) וכתיב עלה ונקרב בעל הבית אל האלהים אם לא שלח ידו, דהיינו שבועה. ועתוי''ט: {ט} <b>פטור</b>. דכי הוא זה משמע ממין הטענה:<b>.</b> ! {י} <b>ואליבא</b> דשמואל מפרשינן הכי בגמרא, וס''ל דטענה דמתניתין בתחלת טענה, ולא בעינן ב' כסף ופרוטה, והכא שתי כסף דוקא אמר, ולא שוה, ולכך פטור, דמה שטענו לא הודה לו. וכיצד אמאי דסמיך ליה קאי, דאם אין ההודאה כו'. אבל לרב, שוה קאמר. וכיצד ארישא קאי. וקשיא להר''ב דמפרש לרישא אליבא דרב, והכא (ובב''מ פ''ד מ''ז) מפרש אליבא דשמואל. ועתוי''ט: {יא} <b>כמשיב</b> אבדה. שהיה יכול להעיז פניו ולכפור, ומדלא העיז הרי הוא כמשיב אבידה. רש''י:<b>.</b>
<h3>פרק ו - משנה ב</h3>
מָנֶה לִי בְיָדֶךָ, אָמַר לוֹ (בִפְנֵי עֵדִים) הֵן. לְמָחָר אָמַר לוֹ תְּנֵהוּ לִי. נְתַתִּיו לָךְ, פָּטוּר. אֵין לְךָ בְיָדִי, חַיָּב. מָנֶה לִי בְיָדֶךָ, אָמַר לוֹ הֵן, אַל תְּתְּנֵהוּ לִי אֶלָּא בְעֵדִים. לְמָחָר אָמַר לוֹ תְּנֵהוּ לִי. נְתַתִּיו לָךְ, חַיָּב, מִפְּנֵי שֶׁצָּרִיךְ לִתְּנוֹ (לוֹ) בְעֵדִים {טו}:
<b style="color: gray;">רע"ב</b> <b>מנה לי בידך ואמר לו הז</b>. בפני עדים. וכגון שאמר אתם עדי, דשוב אינו יכול לטעון משטה הייתי בך {יב}: <b>פטור</b>. משבועה דאורייתא. אבל משביעין אותו היסת: <b>אין לך בידי</b>. לא היו דברים מעולם {יג}: <b>חייב</b>. לשלם. ואינו נאמן בשבועה, שהרי הוחזק כפרן {יד}. והוא שכפר בבית דין, אבל שלא בב''ד לא הוחזק כפרן:
<b style="color: gray;">תוי"ט</b>
{יב} <b>שוחק</b> היית בך שהיית שואלני מה שלא היה. רש''י: {יג} <b>לשון</b> רש''י, כגון שאומר להר''מ. ר''ל, שפירש דבריו ואמר אין לך בידי מעולם. אבל אם אמר סתם אין לך בידי לא הוחזק כפרן, דמצי למימר אין לך בידי עתה קאמינא, שהרי פרעתיו לך. ומתרץ דבוריה הוי, ואין סותר דבריו הראשונים. הרא''ש. ועתוי''ט שאין כן דעת רב האי:<b>.</b> ! {יד} <b>רש''י</b>. ופירוש לפרושו, שכשחוזר אח''כ וטוען פרעתי אינו נאמן בשבועה כו', ואהא מסיים נמי דבשלא בבית דין, כלומר, שזה שאמר אין לך בידי היה שלא בבית דין, אם בא לבית דין וטוען פרעתי לא הוחזק כפרן, ונאמן. והטעם פירש הרא''ש, דעביד איניש דלא מגלה טענותיו אלא בב''ד: {טו} <b>שצריך</b> כו'. כיון שא''ל אל תתנהו לי אלא בעדים. מהא שמעינן דאפילו לאחר הלואה יכול המלוה לומר ללוה אל תפרעני אלא בעדים. דהא מתניתין לאחר הלואה הוא, וקתני בהדיא דחייב מפני כו'. והמגיד כתב הטעם, משום דעבד לוה לאיש מלוה. ועתוי''ט:<b>.</b>
<h3>פרק ו - משנה ג</h3>
לִטְרָא זָהָב יֶשׁ לִי בְיָדֶךָ, אֵין לְךָ בְיָדִי אֶלָּא לִטְרָא כֶסֶף, פָּטוּר. דִּינַר זָהָב יֶשׁ לִי בְיָדֶךָ, אֵין לְךָ בְיָדִי אֶלָּא דִּינַר כֶּסֶף וּטְרִיסִית וּפֻנְדְּיוֹן וּפְרוּטָה {יז}, חַיָּב, שֶׁהַכֹּל מִין מַטְבֵּעַ אֶחָת {יח}. כּוֹר תְּבוּאָה יֶשׁ לִי בְיָדֶךָ, אֵין לְךָ בְיָדִי אֶלָּא לֶתֶךְ קִטְנִית, פָּטוּר. כּוֹר פֵּרוֹת יֶשׁ לִי בְיָדֶךָ, אֵין לְךָ בְיָדִי אֶלָּא לֶתֶךְ קִטְנִית, חַיָּב, שֶׁהַקִּטְנִית בִּכְלָל פֵּרוֹת. טְעָנוֹ חִטִּין, וְהוֹדָה לוֹ בִשְׂעוֹרִים, פָּטוּר {יט}. וְרַבָּן גַּמְלִיאֵל מְחַיֵּב {כ}. הַטּוֹעֵן לַחֲבֵרוֹ בְּכַדֵּי שֶׁמֶן וְהוֹדָה לוֹ בְקַנְקַנִּים, אַדְמוֹן אוֹמֵר, הוֹאִיל וְהוֹדָה לוֹ מִקְצָת מִמִּין הַטַּעֲנָה, יִשָּׁבֵעַ. וַחֲכָמִים אוֹמְרִים, אֵין הַהוֹדָאָה מִמִּין הַטַּעֲנָה. אָמַר רַבָּן גַּמְלִיאֵל, רוֹאֶה אֲנִי אֶת דִּבְרֵי אַדְמוֹן. טְעָנוֹ כֵלִים וְקַרְקָעוֹת, וְהוֹדָה בַכֵּלִים וְכָפַר בַקַּרְקָעוֹת, בַּקַּרְקָעוֹת וְכָפַר בַּכֵּלִים, פָּטוּר. הוֹדָה בְמִקְצָת הַקַּרְקָעוֹת, פָּטוּר {כג}. בְּמִקְצָת הַכֵּלִים, חַיָּב, שֶׁהַנְּכָסִים שֶׁאֵין לָהֶם אַחֲרָיוּת זוֹקְקִין אֶת הַנְּכָסִים שֶׁיֵּשׁ לָהֶן אַחֲרָיוּת לִשָּׁבַע עֲלֵיהֶן:
<b style="color: gray;">רע"ב</b> <b>אלא ליטרא כסף פטור</b>. שאין כאן הודאה ממין הטענה {טז}: <b>לתך</b>. חצי כור. ט''ו סאין: <b>כדי שמן</b>. כדים מלאים שמן {כא}: <b>והודה לו בקנקנים</b>. כדים רקים בלא שמן: <b>הואיל והודה במקצת הטענה</b>. דהוה ליה כמו טענו חטין ושעורין והודה לו באחד מהן. והלכה כאדמון, אבל אין הלכה כרבן גמליאל דמחייב בטענו חטין והודה לו בשעורים: <b>פטור</b>. משבועה דאורייתא, לא על הקרקעות ולא על הכלים. שאין הודאת קרקעות מביאתו לידי שבועה, שאין דין שבועה בקרקעות {כב}: <b>הודה במקצת כלים</b>. דאיכא הודאה וכפירה בלאו קרקעות. חייב, לישבע אף על הקרקעות על ידי גלגול שבועה: <b>זוקקין</b>. גוררין:
<b style="color: gray;">תוי"ט</b>
{טז} <b>ואפילו</b> לרב דס''ל בסתמא שוה טוען, ליטרא שאני, דכיון דטוענו משקל, ודאי דוקא קתני. גמרא. ורש''י: {יז} <b>וטריסית</b> כו'. או או קתני. רש''י: {יח} <b>שהכל</b> כו'. בגמרא פרכינן לשמואל דאמר דוקא טוענו, אמאי חייב. ומוקמיה בשטוענו בדינר מטבעות. פירש ר''ח, כלומר, טוען דינר זהב נתתי לך לתת לי בו מטבעות, והוא אומר לא נתת לי אלא דינר כסף לתת לך מטבעות ויש, לך בשויו בידי טריסית כו'. וקמ''ל דפרוטות איתא בכלל מטבעות שא''ל ליקח. ורב מפרש דה''ק, שכל דין מטבע אחת היא, כלומר, דבכולהו שוה קאמר. ושאינו מטבע כגון ליטרא, לעולם דוקא קאמר. הרמב''ן והר''ן: {יט} <b>פטור</b>. בפרק ח' דבבא מציעא משנה ב' כתב הר''ב, אף מדמי שעורים. וטעמא, כתב הטור דחשיב כאלו הודה התובע שאינו חייב לו שעורים. וכתב א''א הרא''ש ז''ל, דוקא כשא''ל הלויתיך חטין באותו יום ובאותה שעה, והלה אומר שעורים היו כו'. דאלת''ה, פשיטא שהוא חייב. שאין אדם מוחל על שאר תביעותיו אם לא תבע אלא אחת: {כ} <b>מחייב</b>. דלא בעי הודאה ממין הטענה. רש''י. וכלומר דשבועה הוא דמחייבו. אבל מדמי שעורין אף הוא פוטרו, ולא פליג בהא ארבנן. תוספ'. ועתוי''ט: {כא} <b>רש''י</b>. ובין אדמון ובין חכמים ס''ל דטוענו בקנקנים ג''כ. ובהא פליגי, אדמון סובר טוענו חטין ושעורין והודה באחת מהן חייב. וחכ''א פטור, דבעינן טענה והודאה בדבר אחת. גמרא בסוגיא דהכא. ובסוגיא דכתובות מפרש ליה בענין אחר כמ''ש שם הר''ב:<b>.</b> ! {כב} <b>כדלקמן</b> במשנה ה'. ומש''ה נמי כשהודה בכלים פטור משבועה: {כג} <b>פטור</b>. איצטריך, דלא תימא טעמא דפטור ברישא משום דהוי כטענו חטין והודה לו בשעורין. תוספ'. ופירש בחכמת שלמה דלא תימא דסבירא ליה דאפילו טענו בשני מינין והודה באחד הוי כמו טענו חטין והודה בשעורין דפטור:<b>.</b>
<h3>פרק ו - משנה ד</h3>
אֵין נִשְׁבָּעִין עַל טַעֲנַת חֵרֵשׁ שׁוֹטֶה וְקָטָן, וְאֵין מַשְׁבִּיעִין אֶת הַקָּטָן, אֲבָל נִשְׁבָּעִים לַקָּטָן וְלַהֶקְדֵּשׁ:
<b style="color: gray;">רע"ב</b> <b>אין נשבעין על טענת חרש</b>. כגון שטוענו חרש ברמיזה. דחרש שאמרו חכמים בכל מקום, אינו שומע ואינו מדבר: <b>וטענת קטן</b>. כגון שטוענו קטן. דאמר קרא כי יתן איש אל רעהו, ואין בנתינת קטן כלום. [והחרש] והשוטה כקטן הוא. ודוקא שבועה דאורייתא הוא שאין נשבעין על טענת קטן, אבל שבועת היסת חייבין לישבע על טענתו {כד}: <b>אבל נשבעין לקטן ולהקדש</b>. הבא ליפרע מנכסי קטן, לא יפרע אלא בשבועה {כה}. וכן המקדיש נכסיו ויצא עליו שטר חוב ובא בעל חוב ליפרע מן הנכסים של הקדש, צריך שבועה {כו}:
<b style="color: gray;">תוי"ט</b>
{כד} <b>שלא</b> יהא זה נוטל ממונו כשהוא קטן וילך לו בחנם כו'. החרש והשוטה אין נזקקין להם בו' לא לשבועה קלה כו'. הר''מ: {כה} <b>תנינא</b> כו'. ומשני, חדא לקטנים וחדא לגדולים. גמרא:<b>,</b> ! {כו} <b>תנינא</b> כו'. אצטריך, סד''א הדיוט הוא דאדם עושה קנוניא על הדיוט, אבל הקדש דאין אדם עושה קנוניא על הקדש, קמ''ל:<b>.</b>
<h3>פרק ו - משנה ה</h3>
וְאֵלּוּ דְבָרִים שֶׁאֵין נִשְׁבָּעִין עֲלֵיהֶם, הָעֲבָדִים, וְהַשְּׁטָרוֹת, וְהַקַּרְקָעוֹת, וְהַהֶקְדֵּשׁוֹת. אֵין בָּהֶן תַּשְׁלוּמֵי כֶפֶל וְלֹא תַשְׁלוּמֵי אַרְבָּעָה וַחֲמִשָּׁה. שׁוֹמֵר חִנָּם אֵינוֹ נִשְׁבָּע. נוֹשֵׂא שָׂכָר אֵינוֹ מְשַׁלֵּם. רַבִּי שִׁמְעוֹן אוֹמֵר, קָדָשִׁים שֶׁחַיָּב בְּאַחֲרָיוּתָן, נִשְׁבָּעִין עֲלֵיהֶן. וְשֶׁאֵינוֹ חַיָּב בְּאַחֲרָיוּתָן, אֵין נִשְׁבָּעִים עֲלֵיהֶם:
<b style="color: gray;">רע"ב</b> <b>העבדים והשטרות והקרקעות וכו'</b>. דכתיב (שמות כ''ב) על כל דבר פשע, כלל. על שור על חמור על שה על שלמה, פרט. על כל אבידה, חזר וכלל. כלל ופרט וכלל אי אתה דן אלא כעין הפרט, מה הפרט מפורש דבר המיטלטל וגופו ממון, אף כל דבר המיטלטל וגופו ממון, יצאו קרקעות שאינן מיטלטלין, יצאו עבדים שהוקשו לקרקעות, יצאו שטרות שאע''פ שהם מיטלטלין אין גופן ממון. שכל אלו אין נשבעין עליהן. והקדש אין נשבעין עליו דכתיב (שם) כי יתן איש אל רעהו, ולא של הקדש: <b>אין בהן תשלומי כפל</b>. דבהני דוקא דמרבינן כעין הפרט דכתיב באותה הפרשה ישלם שנים: <b>ולא תשלומי ארבעה וחמשה</b>. דכל היכא דליכא כפל אינו משלם ארבעה וחמשה, דכיון דליכא כפל הוו להו תשלומי שלשה וארבעה, ותשלומי ארבעה וחמשה אמר רחמנא ולא תשלומי שלשה וארבעה: <b>שומר חנם אינו נשבע</b>. שומר חנם אין לו עליו אלא שבועה, דכתיב (שם) ונקרב בעל הבית אל האלהים אם לא שלח ידו, ואותה הפרשה בשומר חנם נאמרה. ועל העבדים ועל הקרקעות ועל השטרות אינו נשבע, דילפינן לה מדכתיב כי יתן איש אל רעהו, כלל. כסף או כלים, פרט. לשמור, חזר וכלל. כלל ופרט וכלל אי אתה דן אלא כעין הפרט, מה הפרט מפורש דבר המיטלטל וגופו ממון, אף כל וכו', יצאו קרקעות דלאו מטלטלים וכו'. וכל הני דאמרינן בהו אינו נשבע, דוקא שבועה דאורייתא, אבל שבועת היסת לעולם חייבין לישבע: <b>נושא שכר אינו משלם</b>. גניבה ואבידה הכתוב בו לחיוב, דכתיב (שם) אם גנוב יגנב מעמו ישלם לבעליו. ועבדים וקרקעות ושטרות אינו משלם, דכתיב בשומר שכר (שם) כי יתן איש אל רעהו, כלל. חמור או שור או שה וכל בהמה, פרט. לשמור, חזר וכלל וכו', כדאמרינן לעיל. רעהו כתיב בשומר חנם ובשומר שכר, דמשמע רעהו ולא הקדש. ושואל ושוכר לא הוזכרו כאן {כז} למעוטי בהו עבדים וקרקעות ושטרות והקדשות, דלא שייך שאלה בקרקעות {כח}, ולא בשטרות על הרוב, וכל שכן שכירות שאינו שייך בשטרות, וכן לא שייך שאלה ושכירות בהקדש שאסור להשאיל ולהשכיר ההקדשות:
<b style="color: gray;">תוי"ט</b>
{כז} <b>דהוה</b> מצי למימר שואל אינו משלם אונסין וגניבה ואבדה, דאתקש לשומר שכר. כדאיתא בגמרא:<b>.</b> ! {כח} <b>וקשה</b>, דבקרקעות נמי שייך שאלה, וכדאיתא סוף פרק ח' דב''מ, ע''ש. והנ''י כתב, משום דסיפא ד' וה' לא קאי אלא אהקדשות, ובהקדש לא שייך שאלה:
<h3>פרק ו - משנה ו</h3>
רַבִּי מֵאִיר אוֹמֵר, יֵשׁ דְּבָרִים שֶׁהֵן כַּקַּרְקַע וְאֵינָן כַּקַּרְקַע, וְאֵין חֲכָמִים מוֹדִים לוֹ. כֵּיצַד, עֶשֶׂר גְּפָנִים טְעוּנוֹת מָסַרְתִּי לְךָ, וְהַלָּה אוֹמֵר אֵינָן אֶלָּא חָמֵשׁ, רַבִּי מֵאִיר מְחַיֵּב שְׁבוּעָה {כט}. וַחֲכָמִים אוֹמְרִים, כָּל הַמְחֻבָּר לַקַּרְקַע הֲרֵי הוּא כַּקַּרְקַע. אֵין נִשְׁבָּעִין אֶלָּא עַל דָּבָר שֶׁבַּמִּדָּה וְשֶׁבַּמִּשְׁקָל וְשֶׁבַּמִּנְיָן {לב}. כֵּיצַד, בַּיִת מָלֵא מָסַרְתִּי לְךָ וְכִיס מָלֵא מָסַרְתִּי לָךְ, וְהַלָּה אוֹמֵר אֵינִי יוֹדֵעַ אֶלָּא מַה שֶּׁהִנַּחְתָּ אַתָּה נוֹטֵל, פָּטוּר. זֶה אוֹמֵר עַד הַזִּיז וְזֶה אוֹמֵר עַד הַחַלּוֹן, חַיָּב {לד}:
<b style="color: gray;">רע"ב</b> <b>רבי מאיר אומר יש דברים שהם כקרקע</b>. ענבים העומדות ליבצר הוא דאיכא בין חכמים לרבי מאיר, דרבי מאיר סבר ענבים העומדות ליבצר כבצורות דמיין, וחכמים סברי לאו כבצורות דמיין. והלכה כחכמים. ודוקא בדין שומרים {ל}, אבל גבי מקח וממכר ואונאה ומודה במקצת הטענה, בכל הני קיי''ל דדבר העומד ליבצר כבצור דמי {לא}. וכן הלכה: <b>עד הזיז</b>. קורה של עליה הבולטת מתוך הבית. וכללא דמלתא, לעולם אינו חייב שבועה דאורייתא עד שיטעננו דבר שבמדה או שבמשקל או שבמנין, ויודה לו במקצת {לג} המדה או במקצת המשקל או מקצת מנין:
<b style="color: gray;">תוי"ט</b>
{כט} <b>מחייב</b> כו'. וא''ת והא הילך הוא. י''ל משכחת לה כשבצרן. הר''ן. ועתוי''ט:<b>.</b> ! {ל} <b>וא''ת</b> אמאי בעינן הודאה במקצת, והא כי הוא זה דמינה ילפינן דבעינן הודאה במקצת שדינן ליה אפרשת אם כסף תלוה. וי''ל דלאו דעקרינן לגמרי מפרשה שכתוב בה, אלא עירוב פרשיות אמרינן, וקאי נמי אפרשת אם כסף. אמנם לדעת הרמב''ם שאין אחד מהשומרים צריך להודות במקצת. וכן פירש''י דעקרינן לה לגמרי מפרשת שומרים ושדינן אפרשת אם כסף. צ''ע. ועתוי''ט:<b>.</b> ! {לא} <b>דכיון</b> דאדעתא למשקל זבנינהו נהליה, כבצורות דמיין, ודנינן בהו דין מטלטלין בכל מילי. כגון דין אונאה ושבועה וכיוצא בהן כו'. וגבי שומר היינו טעמא דכיון דלשמירה הן כשהן מחוברין לקרקע ואדעתא דהכי מסרינהו נהליה, הוה ליה כקרקע, דהא לאו למתלשינהו מסרינהו נהליה. טור בשם הר''י הלוי. ונראה לי לדעת הר''מ אפילו באין צריך לקרקע. ועתוי''ט: {לב} <b>שבמדה</b> כו'. נפקא לן ממשמעות דכי הוא זה. תוספ'. והר''נ כתב, דבמכילתא מפיק ליה מכסף או כלים, מה כסף שדרכו לימנות אף כלים שדרכן להמנות. ועתוי''ט: {לג} <b>לישנא</b> דברייתא. ולאתויי טוענו בית זה מלא. דלא תימא דכיון דאמר בית זה מלא, וזה מחזיר לו חסר, נראה החסרון, והרי הוא כזה אומר עד הזיז וזה אומר עד החלון, קמ''ל דלא, עד שיודה בדבר שבמדה. ועתוי''ט: {לד} <b>חייב</b>. לדידן דקיי''ל הילך פטור. ע''כ כשהרקיבו פירות מיירי כו'. ורישא דמה שהנחת כו' פטור ואע''ג דהרי אנו רואין הפירות והודאתו ידועה. נראה לי דהיינו טעמא משום דבשעה שהודאה יוצאה מפיו בענין שתהא דבר שבמדה:<b>.</b>
<h3>פרק ו - משנה ז</h3>
הַמַּלְוֶה אֶת חֲבֵרוֹ עַל הַמַּשְׁכּוֹן וְאָבַד הַמַּשְׁכּוֹן, אָמַר לוֹ סֶלַע הִלְוִיתִיךָ עָלָיו וְשֶׁקֶל הָיָה שָׁוֶה, וְהַלָּה אוֹמֵר לֹא כִי אֶלָּא סֶלַע הִלְוִיתַנִי עָלָיו וְסֶלַע הָיָה שָׁוֶה, פָּטוּר. סֶלַע הִלְוִיתִיךָ עָלָיו וְשֶׁקֶל הָיָה שָׁוֶה, וְהַלָּה אוֹמֵר לֹא כִי אֶלָּא סֶלַע הִלְוִיתַנִי עָלָיו וּשְׁלשָׁה דִינָרִים הָיָה שָׁוֶה, חַיָּב. סֶלַע הִלְוִיתַנִי עָלָיו וּשְׁתַּיִם הָיָה שָׁוֶה, וְהַלָּה אוֹמֵר לֹא כִי אֶלָּא סֶלַע הִלְוִיתִיךָ עָלָיו וְסֶלַע הָיָה שָׁוֶה, פָּטוּר {לו}. סֶלַע הִלְוִיתַנִי עָלָיו וּשְׁתַּיִם הָיָה שָׁוֶה, וְהַלָּה אוֹמֵר לֹא כִי אֶלָּא סֶלַע הִלְוִיתִיךָ עָלָיו וָחֲמִשָּׁה דִינָרִים הָיָה שָׁוֶה, חַיָּב. וּמִי נִשְׁבָּע, מִי שֶׁהַפִּקָּדוֹן אֶצְלוֹ, שֶׁמָּא יִשָּׁבַע זֶה וְיוֹצִיא {לז} הַלָּה אֶת הַפִּקָּדוֹן:
<b style="color: gray;">רע"ב</b> <b>המלוה את חבירו על המשכון</b>. נעשה עליו שומר שכר, לא שנא משכנו בשעת הלואתו, לא שנא משכנו שלא בשעת הלואתו. ואם אבד או נגנב והיה המשכון כנגד החוב, יצא משכונו בחובו ואין להם זה על זה כלום. ואם החוב יתר על המשכון, משלם לוה למלוה מה שהיה החוב יותר. ואם המשכון יותר על החוב, משלם מלוה ללוה. ואם נאבד באונס ששומר שכר פטור, גם המלוה פטור, ונשבע שבאונס נאבד וגובה חובו כולו: <b>שקל</b>. חצי סלע: <b>לא כי</b>. לא כן היה: <b>אלא סלע הלויתני עליו ושלשה דינרים היה שוה חייב</b>. שהרי הוא הודה במקצת הטענה {לה}, שהסלע שוה ארבעה דינרין. וכיון שהלוה חייב לישבע כמה היה שוה המשכון שלו, והמלוה חייב לישבע על המשכון שאינו ברשותו ואע''פ שמשלם דמיו משום דחיישינן שמא עיניו נתן בו, ב''ד משביעין את המלוה תחלה שאין המשכון ברשותו, ואח''כ משביעין את הלוה כמה היה שוה. שמא ישבע הלוה תחלה ולא דקדק בשומא ויוציא המלוה את המשכון ויפסלנו לעדות ולשבועה {לח}. והא דתנינן בסיפא מי נשבע, מי נשבע תחלה קאמר: <b>מי שהפקדון אצלו</b>. המלוה שהיה המשכון אצלו נשבע שאין המשכון ברשותו:
<b style="color: gray;">תוי"ט</b>
{לה} <b>ולא</b> אמרינן שלא הודה לו שיתחייב לשלם לו אא''כ שיחזיר לו משכונו וכל עוד שלא יוכל לחזור לו משכונו נמצא שלא הודה לו בשום חיוב, משום דמשכון לאו פרעון הוא ויכול המלוה לכוף ללוה שישלם לו חובו אע''פ שרוצה לעכב המשכון אצלו בדמי שויו שאומר, ועובר בלא תחמוד כו', ואין הלוה נפטר מחיובו בכך, וחייב בבא לצאת ידי שמים לפרעו את העודף. הר''נ: {לו} <b>פטור</b>. אוקימנא בגמרא, במאמינו לוה למלוה שאינו ברשותו. שאם לא כן מתוך שצריך לישבע שאינו ברשותו נשבע נמי כמה היה שוה ע''י גלגול. אע''פ שבשיווי אינו מאמינו, היינו משום דלא קים ליה למלוה בגויה. ומלוה אינו מאמין ללוה, דמקיים ביה וסלף בוגדים ישדם, שאם היה נאמן וישר לא היו מצריכין לו מן השמים שיהא לוה. אבל לוה מקיים במלוה תומת ישרים תנחם, שאם לא שנאמן וישר הוא לא היו מעשרין אותו. וכתב הר''ן, ובסיפא דרישא מחייבינן למלוה לישבע שאינו ברשותו ואע''פ שמאמינו, שמא יוציא כו'. ועתוי''ט: {לז} <b>שמא</b> כו'. וא''ת, ולמה לא שנה נמי הטעם דעיקר שבועה למה הוא דשמא נתן עיניו בה. תירץ הר''מ לפי שזה הטעם כולל כל משכון. אבל שמא עיניו כו' אינו כולל כל משכון, שאם היה המשכון לשון זהב וכדומה, אין כאן טעם שמא, עיניו נתן בה. ועתוי''ט:<b>.</b> ! {לח} <b>והקשה</b> התוספ', וכי עבדינן תקנה לרשיעי. אלא טעמא שמא יוציא הלה הפקדון ונמצא שבועת לוה לבטלה:
<h2>פרק ז</h2>
<h3>פרק ז - משנה א</h3>
כָּל הַנִּשְׁבָּעִין שֶׁבַּתּוֹרָה, נִשְׁבָּעִין וְלֹא מְשַׁלְּמִין. וְאֵלּוּ נִשְׁבָּעִים וְנוֹטְלִין {ב}, הַשָּׂכִיר, וְהַנִּגְזָל, וְהַנֶּחְבָּל, וְשֶׁכְּנֶגְדּוֹ חָשׁוּד עַל הַשְּׁבוּעָה, וְהַחֶנְוָנִי עַל פִּנְקָסוֹ. הַשָּׂכִיר כֵּיצַד, אָמַר לוֹ תֶּן לִי שְׂכָרִי שֶׁיֶּשׁ לִי בְיָדֶךָ, הוּא אוֹמֵר נָתַתִּי וְהַלָּה אוֹמֵר לֹא נָטַלְתִּי, הוּא נִשְׁבָּע וְנוֹטֵל. רַבִּי יְהוּדָה אוֹמֵר, עַד שֶׁתְּהֵא שָׁם מִקְצָת הוֹדָאָה {ו}. כֵּיצַד, אָמַר לוֹ תֶּן לִי שְׂכָרִי חֲמִשִּׁים דִּינָר שֶׁיֶּשׁ לִי בְיָדֶךָ, וְהוּא אוֹמֵר הִתְקַבַּלְתָּ דִּינַר זָהָב:
<b style="color: gray;">רע"ב</b> <b>כל הנשבעין</b>. נשבעין ולא משלמין. לא תקנה תורה לתובע לישבע וליטול, אלא לנתבע שישבע ולא ישלם, דכתיב (שמות כ''ב) ולקח בעליו ולא ישלם {א}, מי שעליו לשלם הוא נשבע: <b>ואלו נשבעין ונוטלין</b>. שתקנו להם חכמים לישבע וליטול. וכולהו מפרש להו לקמן במתניתין: <b>השכיר</b>. תקנו לו חכמים לישבע וליטול, מפני שבעל הבית טרוד בפועליו ואינו נזכר. והני מילי כשתובעו בזמנו, שכיר יום זמנו כל הלילה שאחריו, ושכיר לילה זמנו כל היום שלאחריו. אבל תבעו לאחר זמנו, בעל הבית נשבע היסת שפרעו ונפטר. ואם שכרו שלא בעדים {ג}, נמי אין השכיר נשבע ונוטל, דמתוך שיכול לומר לו לא שכרתיך מעולם, יכול לומר לו נמי שכרתיך ונתתי {ד} לך שכרך: <b>הוא אומר נתתי</b>. אבל אמר לו שנים קצצת לי והוא אומר לא קצצתי לך אלא אחד, נשבע בעל הבית שבועת התורה שהוא כדבריו ואינו נותן לו אלא אחד {ה}: <b>ר' יהודה אומר</b>. ואין הלכה כר' יהודה לא בשכיר ולא בנגזל ולא בנחבל:
<b style="color: gray;">תוי"ט</b>
{א} <b>רישא</b> דקרא, שבועת ה' תהיה בין שניהם וגו' ולקח בעליו [את השבועה] ולא ישלם, והאי לא ישלם קרא יתירה הוא, דכיון דכתיב אם לא שלח כו' ממילא משמע דלאחר השבועה לא ישלם, ואם אינו ענין כאן, תנהו למודה במקצת ועד אחד כו'. הר''נ. ועתוי''ט: {ב} <b>ואלו</b> כו'. ואיכא עוד הנך דלקמן מ''ז, ודפרק י' דב''ק מ''ז, ודפרק ח' דכתובות משנה ה'. ועתוי''ט:<b>.</b> ! {ג} <b>ואי</b> נמי שכרו בעדים אלא שאין עדים שעשה עמו מלאכה:<b>.</b> ! {ד} <b>ואם</b> תאמר הא לא חשדינן לבעל הבית דמשקר אלא ששכח, ואיך שייך מגו. יש לומר דהכי קאמרינן, ודאי קושטא קאמר שזוכר שפרעו, דאי מספקא ליה וטוען שקר שזוכר שפרעו, לא הוה אמר מלתא דידע דמספקי בה רבנן משום טרדא, והוה טעין דלא שכרו כלל. הר''ן. ותוספ':<b>.</b> ! {ה} <b>והיינו</b> כדעת הרי''ף, דבקציצה לא תקנו כלום אלא הניחו על דינו, דאם הוא מודה מקצת נשבע שבועה דאורייתא, ואם כופר בכל נשבע היסת. וטעמא, כיון דליכא כאן טעמא דכדי חייו. הר''ן. ועתוי''ט: {ו} <b>מקצת</b> כו'. לר' יהודה לא תקנו שבועה ליטול, אלא במקום שיש שבועה על הנתבע, והפכוה חכמים על התובע באלו השנויים כאן. רש''י:
<h3>פרק ז - משנה ב</h3>
הַנִּגְזָל כֵּיצַד, הָיוּ מְעִידִין אוֹתוֹ שֶׁנִּכְנַס לְבֵיתוֹ לְמַשְׁכְּנוֹ שֶׁלֹּא בִרְשׁוּת {ז}, הוּא אוֹמֵר כֵּלַי נָטַלְתָּ. וְהוּא אוֹמֵר לֹא נָטַלְתִּי, הֲרֵי זֶה נִשְׁבָּע וְנוֹטֵל {ט}. רַבִּי יְהוּדָה אוֹמֵר, עַד שֶׁתְּהֵא שָׁם מִקְצָת הוֹדָאָה. כֵּיצַד, אָמַר לוֹ שְׁנֵי כֵלִים נָטַלְתָּ, וְהוּא אוֹמֵר לֹא נָטַלְתִּי אֶלָּא אֶחָד:
<b style="color: gray;">רע"ב</b> <b>למשכנו שלא ברשות</b>. וכגון שראוהו עדים שנכנס לבית חבירו ואין בידו כלום ויצא משם וכלים תחובים לו תחת כנפיו {ח}: <b>הרי זה נשבע ונוטל</b>. שהרי הדברים מוכיחים, שהעדים מעידים שמשכנו שלא ברשות. והוא דטעין ליה האיך במידי דאמיד ביה, אבל אם טען ליה בכסא דכספא וכי האי גונא במידי דלא אמיד ביה, לאו כל כמיניה לישבע וליטול, אלא ישבע הנתבע ויפטר:
<b style="color: gray;">תוי"ט</b>
{ז} <b>שלא</b> ברשות. פירוש, שלא ברשות בעלים ושלא ברשות בית דין. המגיד:<b>.</b> ! {ח} <b>דאי</b> לאו הכי שלא ידעו העדים שהוציא כלל, אין בעל הבית נאמן בשבועה. דשמא לא הוציא אלא אבנים או צרורות כו': {ט} <b>נשבע</b> ונוטל. דקנסו חכמים לגזלנים, כדי שלא ירבה היזק בני אדם. הר''מ. ועתוי''ט:
<h3>פרק ז - משנה ג</h3>
הַנֶּחְבָּל {י} כֵּיצַד, הָיָה מְעִידִים אוֹתוֹ שֶׁנִּכְנַס תַּחַת יָדוֹ שָׁלֵם וְיָצָא חָבוּל וְאָמַר לוֹ חָבַלְתָּ בִי וְהוּא אוֹמֵר לֹא חָבַלְתִּי, הֲרֵי זֶה נִשְׁבָּע וְנוֹטֵל. רַבִּי יְהוּדָה אוֹמֵר, עַד שֶׁתְּהֵא שָׁם מִקְצָת הוֹדָאָה. כֵּיצַד, אָמַר לוֹ חָבַלְתָּ בִי שְׁתַּיִם, וְהַלָּה אוֹמֵר לֹא חָבַלְתִּי בְךָ אֶלָּא אֶחָת:
<b style="color: gray;">רע"ב</b> <b>הרי זה נשבע ונוטל</b>. ודוקא שהחבלה במקום שאפשר שחבל בעצמו, משום הכי צריך שבועה. אבל במקום שאינו יכול לחבול בעצמו וניכר שאחרים עשו לו, כגון שעלתה לו נשיכה בגבו {יא}, ואין שם אחר, שיוכל לומר שמא אחר עשה {יב}, נוטל בלא שבועה:
<b style="color: gray;">תוי"ט</b>
{י} <b>הנחבל</b>. קנס לחובל, כדי שלא ירבה היזק בני אדם והתגרותם. הר''מ. ועתוי''ט:<b>.</b> ! {יא} <b>דנשיכת</b> שינים לאו חיכוך כותל הוא. רש''י:<b>.</b> ! {יב} <b>ולא</b> קשיא דאם כן יתבעו לאותו אחר. דהכי קאמר שמא אחר עשה על פיו דנחבל, שאמר לו לחבול בו כדי שיתבע לזה. מידי דהוה דחיישינן שמא חבל בעצמו. והכי איתא בגמרא:
<h3>פרק ז - משנה ד</h3>
וְשֶׁכְּנֶגֶדּוֹ חָשׁוּד עַל הַשְּׁבוּעָה כֵּיצַד, אַחַת שְׁבוּעַת הָעֵדוּת {יג} וְאַחַת שְׁבוּעַת הַפִּקָּדוֹן וַאֲפִלּוּ שְׁבוּעַת שָׁוְא. הָיָה (אֶחָד מֵהֶן) מְשַׂחֵק בַּקֻּבְיָא, וּמַלְוֶה בָרְבִּית, וּמַפְרִיחֵי יוֹנִים, וְסוֹחֲרֵי שְׁבִיעִית, שֶׁכְּנֶגְדּוֹ נִשְׁבָּע וְנוֹטֵל {טו}. הָיוּ שְׁנֵיהֶן חֲשׁוּדִין, חָזְרָה הַשְּׁבוּעָה לִמְקוֹמָהּ, דִּבְרֵי רַבִּי יוֹסֵי. רַבִּי מֵאִיר אוֹמֵר יַחֲלוֹקוּ:
<b style="color: gray;">רע"ב</b> <b>ואפילו שבועת שוא</b>. לא מבעיא שבועת עדות ושבועת הפקדון דאית בהו כפירת ממון דהוי רע לשמים ולבריות, אלא אפילו שבועת שוא, דאינו אלא רע לשמים, שכנגדו נשבע ונוטל. ושבועת ביטוי לא קתני, דשבועת ביטוי דלהבא כגון אוכל ולא אוכל, איכא למימר כי אישתבע בקושטא אישתבע, שבדעתו היה לקיימו, ואע''פ שכפאו יצרו ועבר עליה אינו חשוד בכך על השבועה {יד}. אבל ביטוי דלשעבר, אבלתי ולא אכלתי, דמי לשבועת שוא, שהרי הוציא שבועת שקר מפיו: <b>היה אחד מהן משחק בקוביא</b>. תנא פסולא דאורייתא וקתני פסולא דרבנן: <b>מפריחי יונים</b>. אית דמפרשי, אם תקדים יונתך ליונתי אתן לך כך וכך, והיינו שחוק. ואית דמפרשי, שמגדל יונה מלומדת להביא יונים לבית בעליה, ויש בהן גזל מפני דרכי שלום: <b>וסוחרי שביעית</b>. עושים סחורה מפירות שביעית, והתורה אמרה לאכלה ולא לסחורה: <b>חזרה שבועה למקומה</b>. אית דמפרשי בגמרא, חזרה לסיני, לשבועת הר סיני שהשביע הקב''ה את ישראל לא תגזול, והוא יפרע מן הכופר ממון לחברו, אבל ב''ד אין נזקקין לא לשבועה ולא לפרעון. ואית דמפרשי, חזרה שבועה למחויב לה, על זה שהודה במקצת, וכיון שאינו יכול לישבע שהרי חשוד הוא, ישלם {טז}:
<b style="color: gray;">תוי"ט</b>
{יג} <b>העדות</b>. הקשה הרשב''א ז''ל, מאן מוכח דעבר עליה במזיד, דלמא אשתלי ולא מזיד הוא. ולדידי לא קשיא דכל שהיה עדות קרוב כל כך דאי אפשר לתלות בו שכחה, לא אמרינן דלמא אשתלי. ובמודה שהזיד נמי משכחת לה, ולא אמרינן בזה אין אדם משים עצמו רשע, דהא הודאת ממון הוא, והודאת בעל דין כמאה עדים דמי. הר''ן ועתוי''ט: {יד} <b>להוציא</b> שקר מפיו. רש''י: {טו} <b>שכנגדו</b> כו'. ולא אמרינן מתוך שאינו יכול לישבע משלם, כמ''ש הר''ב פ''ח דב''מ מ''ב, כדי שלא יפקיעו ממנו ממון, שמי שהיה רוצה היה מלוה לו פרוטה ויתבע כל אשר לו, ויהא מודה מקצת כמה שחייב, ויתחייב שבועה ומתוך שאינו יכול לישבע יקח כל אשר לו בלא שבועה לכך תקנו שישבע כנגדו. משא''כ התם שזה שאינו יכול לישבע לא מחמת שהוא חשוד אלא עתה בתביעה זו אינו יכול לישבע מחמת המאורע, לא הצריכו לישבע שכנגדו. תוספ': {טז} <b>וכן</b> פירש הר''מ. ומסיים, ואין לו על אותו שתבעו זולת חרם סתם. והלכה כר''מ ולא כר''י דאמר יחלוקו. ע''כ. הכי מסקינן בגמרא, דר''י הוא דאמר יחלוקו. ועתוי''ט:
<h3>פרק ז - משנה ה</h3>
וְהַחֶנְוָנִי עַל פִּנְקָסוֹ כֵּיצַד, לֹא שֶׁיֹּאמַר לוֹ כָּתוּב עַל פִּנְקָסִי שֶׁאַתָּה חַיָּב לִי מָאתַיִם זוּז {יז}, אֶלָּא אָמַר לוֹ תֵּן לִבְנִי סָאתַיִם חִטִּין, תֵּן לְפוֹעֲלִי {יח} בְּסֶלַע מָעוֹת {יט}, הוּא אוֹמֵר נָתַתִּי וְהֵן אוֹמְרִים לֹא נָטַלְנוּ, (שְנֵיהֶן נִשְׁבָּעִים), הוּא נִשְׁבָּע וְנוֹטֵל וְהֵן נִשְׁבָּעִין וְנוֹטְלִין {כ}. אָמַר בֶּן נַנָּס, כֵּיצַד אֵלּוּ (בָאִין לִידֵי שְׁבוּעַת שָׁוְא) וָאֵלּוּ {כא} בָאִין לִידֵי שְׁבוּעַת שָׁוְא, אֶלָּא הוּא נוֹטֵל שֶׁלֹּא בִשְׁבוּעָה {כב} וְהֵן נוֹטְלִין שֶׁלֹּא בִשְׁבוּעָה:
<b style="color: gray;">רע"ב</b> <b>[שניהן נשבעין ונוטלין מבעל הבית</b>. דאמר ליה חנוני, פועלים לא מהימנו לי בשבועה], את האמנתינהו דלא אמרת לי בסהדי הב להו. וכן פועלים אמרי ליה, חנוני לא מהימן לן בשבועה. וכששניהם נשבעין ונוטלים מבעל הבית, נשבעים זה בפני זה, כי היכי דליכסוף חנוני מפועלים או פועלים מחנוני: <b>אלו ואלו באין לידי שבועת שוא</b>. שהרי על כרחך אחד מהן נשבע לשוא ונמצא שם שמים מתחלל. אלא אלו ואלו נוטלין בלא שבועה. ואין הלכה כבן ננס:
<b style="color: gray;">תוי"ט</b>
{יז} <b>לא</b> כו'. אלא בזמן שיש רגלים לדבר שבעה''ב מודה שא''ל תן כו'. רש''י. ועתוי''ט: {יח} <b>לבני</b> כו'. והא דקתני פועלים ובנים, רבותא אשמעינן, דלא תימה הא דחנוני מחויב שבועה היינו כשהמחה פועלים אצלו שהוא צריך לשלם נמי לפועלים, אבל היכא דאינו חייב לשלם אלא לחנוני בלבד, סלקא דעתך שיטול חנוני בלא שבועה, קמ''ל. הר''נ: {יט} <b>בסלע</b> כו'. כלומר, בסלע שאתן לך תן להם מעות שיובל הפועל להוציא אותם בפרוטרוט: {כ} <b>והן</b> כו'. ולא הוי כאומר הלותני ואיני יודע אם פרעתיך דחייב לשלם, דהכא כיון דמפסיד בעה''ב, ס''ל לת''ק דתקנו רבנן שבועה שישבעו פועלים. הר''נ: {כא} <b>אלו</b> ואלו. באים לב''ד לישבע שבועת שוא מביניהם, דלית בהו דאינו משקר. רש''י: {כב} <b>שלא</b> כו'. הר''נ העתיק, אלא הוא נוטל בשבועה, לפי שאין חיובו ברור. והן נוטלין בלא שבועה, דהוה ליה כמנה הלויתני ואיני יודע אם פרעתיך:
<h3>פרק ז - משנה ו</h3>
אָמַר לַחֶנְוָנִי תֶּן לִי בְדִינָר פֵּרוֹת וְנָתַן לוֹ {כג}, אָמַר לוֹ תֶּן לִי הַדִּינָר, אָמַר לוֹ נְתַתִּיו לְךָ וּנְתַתּוֹ בְאָנְפָּלִי, יִשָּׁבַע בַּעַל הַבָּיִת. נָתַן לוֹ אֶת הַדִּינָר, אָמַר לוֹ תֶּן לִי אֶת הַפֵּרוֹת, אָמַר לוֹ נְתַתִּים לְךָ וְהוֹלַכְתָּן לְתוֹךְ בֵּיתֶךָ {כה}, יִשָּׁבַע חֶנְוָנִי. רַבִּי יְהוּדָה אוֹמֵר, כֹּל שֶׁהַפֵּרוֹת בְּיָדוֹ, יָדוֹ עַל הָעֶלְיוֹנָה. אָמַר לַשֻּׁלְחָנִי {כז} תֶּן לִי בְדִינָר מָעוֹת וְנָתַן לוֹ, אָמַר לוֹ תֶּן לִי בְדִנָר מָעוֹת וְנָתַן לוֹ, אָמַר לוֹ תֶּן לִי אֶת הַדִּינָר, אָמַר לוֹ נְתַתִּיו לְךָ וּנְתַתּוֹ בְאָנְפָּלִי, יִשָּׁבַע בַּעַל הַבָּיִת. נָתַן לוֹ אֶת הַדִּינָר, אָמַר לוֹ תֶּן לִי אֶת הַמָּעוֹת, אָמַר לוֹ נְתַתִּים לְךָ וְהִשְׁלַכְתָּם לְתוֹךְ כִּיסֶךָ, יִשָּׁבַע שֻׁלְחָנִי. רַבִּי יְהוּדָה אוֹמֵר, אֵין דֶּרֶךְ שֻׁלְחָנִי לִתֵּן אִסָּר עַד שֶׁיִּטּוֹל דִּינָרוֹ:
<b style="color: gray;">רע"ב</b> <b>ונתן לו</b>. והפירות צבורין ומונחים ברה''ר ואין מוחזק בהן לא חנוני ולא בעל הבית: <b>ונתתו באנפלי</b>. תיק העשוי למעות: <b>ישבע בעל הבית</b>. שבועה כעין של תורה, ויטול. דכיון דחנוני מודה שמכר {כד}, והפירות הם חוץ לחנותו, בעה''ב נשבע ונוטל: <b>אמר לו נתתים לך</b>. והולכתן לתוך ביתך. ואלו הפירות הצבורין ומונחים שלי הם שנתתי כאן למוכרן, והלה טוען אלו הם הפירות שמכרת לי בדינר. הואיל והלוקח מודה במקח {כו} והחנוני כופר שלא מכר את אלו, ישבע החנוני שבועה כעין של תורה ויטול: <b>רבי יהודה אומר וכו'</b>. רבי יהודה אסיפא פליג, ואמר דבין בזו בין בזו בעל הבית נשבע ונוטל. דכיון שהפירות הם חוץ לחנות הוי כאילו הפירות הם ביד בעל הבית, וכל שהפירות בידו, ידו על העליונה והוא נשבע ונוטל: <b>אמר לשולחני וכו'</b>. אשמעינן תנא פלוגתא דר' יהודה ורבנן בין במעות של שולחני בין בפירות של חנוני. דאי אשמעינן פלוגתייהו בחנוני, הוה אמינא בפירות אמרו רבנן דכי אמר לו נתתים לך והולכתן לתוך ביתך ישבע החנוני ויטול, לפי שהחנוני עשוי ליתן פירות קודם שיקח {כח} הדינר, אבל בשולחני שאינו עשוי ליתן האיסרין קודם שיקח הדינר, אימא מודו ליה לר' יהודה דלעולם בעל הבית נשבע ונוטל. ואי איתמר בהא, בהא קאמר ר' יהודה דלעולם בעל הבית נשבע ונוטל, מפני שאין השולחני עשוי ליתן האיסרין עד שיקח הדינר, אבל בחנוני שהוא עשוי ליתן הפירות קודם שיקח המעות אימא מודה להו לרבנן, צריכא. ואין הלכה כר' יהודה:
<b style="color: gray;">תוי"ט</b>
{כג} <b>ונתן</b> לו. פירוש שהגביהן לוקח והניחן ברה''ר. המגיד. אבל להר''נ דלקמן אין נראה שהגביהן הלוקח. וכ''נ דעת הר''ב:<b>.</b> ! {כד} <b>ואינו</b> תובע ממנו אלא דמיהן. הר''נ: {כה} <b>א''ל</b> כו'. פירוש חנוני טוען שמעשה שהיה כך היה, שבא אליו בעה''ב ואין בידו דינר וא''ל תן לי בדינר פירות ועכשיו אביא לך את הדינר ונתן לו את הפירות והוליכם, לתוך ביתו ואח''כ חזר אליו ופרע לו את הדינר, ובעה''ב טוען לא כי, אלא קודם שנתתי הדינר לא לקחתי פירות מעולם, ולא נתתי לך הדינר אלא בשביל אלו הפירות שהן ברה''ר. הר''נ:<b>.</b> ! {כו} <b>וז''ל</b> הר''ן, משום דטענתיה דחנוני מעליא בהו טפי, לפי שלדבריו אין לבעה''ב שום דררא בפירות הללו. ובעה''ב מודה לחנוני שהן שלו אלא שנתן לו הדינר בשבילן. הר''ן: {כז} <b>לשולחני</b>. ה''נ שהמעות צבורין ומונחין ברשות הרבים:<b>.</b> ! {כח} <b>משום</b> דפירי עבידי דמרקבי, לא משהי להו. גמרא. והיינו טעמא דר''י לא אמר בחנוני בההוא לישנא דאמר בשולחני, לפי שדרך החנוני להקיף אלא דהכא מודה החנוני שלא מכר בהקפה. הר''נ ותוספ'. ובסיפא לא אמר כל שהאיסר כו', משום דלפעמים בעל הבית נותן איסר בפרוטות, ולא שייך למימר כל שהאיסר כו'. תוספ':
<h3>פרק ז - משנה ז</h3>
כְּשֵׁם {כט} שֶׁאָמְרוּ, הַפּוֹגֶמֶת כְּתֻבָּתָהּ לֹא תִפָּרַע אֶלָּא בִשְׁבוּעָה. וְעֵד אֶחָד מְעִידָהּ שֶׁהִיא פְרוּעָה, לֹא תִפָּרַע אֶלָּא בִשְׁבוּעָה. מִנְּכָסִים מְשֻׁעְבָּדִים וּמִנִּכְסֵי יְתוֹמִים, לֹא תִפָּרַע אֶלָּא בִשְׁבוּעָה. וְהַנִּפְרַעַת שֶׁלֹּא בְפָנָיו, לֹא תִפָּרַע אֶלָּא בִשְׁבוּעָה. וְכֵן הַיְתוֹמִים לֹא יִפָּרְעוּ אֶלָּא בִשְׁבוּעָה, שְׁבוּעָה שֶׁלֹּא פִקְּדָנוּ אַבָּא, וְלֹא אָמַר לָנוּ אַבָּא, וְשֶׁלֹּא מָצִינוּ בֵּין שְׁטָרוֹתָיו שֶׁל אַבָּא {לב} שֶׁשְּׁטָר זֶה פָּרוּעַ. רַבִּי יוֹחָנָן בֶּן בְּרוֹקָה אוֹמֵר, אֲפִלּוּ נוֹלַד הַבֵּן לְאַחַר מִיתַת הָאָב, הֲרֵי זֶה נִשְׁבָּע וְנוֹטֵל. אָמַר רַבָּן שִׁמְעוֹן בֶּן גַּמְלִיאֵל, אִם יֵשׁ עֵדִים שֶׁאָמַר הָאָב בִּשְׁעַת מִיתָתוֹ שְׁטָר זֶה אֵינוֹ פָרוּעַ {לג}, הוּא נוֹטֵל שֶׁלֹּא בִשְׁבוּעָה:
<b style="color: gray;">רע"ב</b> <b>הפוגמת כתובתה</b>. שמוציאה שטר כתובתה ומודה שנתקבלה מקצתה: <b>לא תפרע אלא בשבועה</b>. אם טוען הבעל נתקבלה כולה: <b>עד אחד אומר וכו'</b>. ומנכסים משועבדים ומנכסי יתומים כו'. ונפרעת שלא בפניו. כולהו אכשם קיימי, כשם שאין אחד מאלו נפרע אלא בשבועה, כך היתומים אינם נפרעים אלא בשבועה. יתומים הנפרעים מן היתומים לא יפרעו אלא בשבועה. ומיירי מתניתין כגון שאלו היתומים שבאים להפרע מהן אומרים אין אנו יודעים אם פרע אבינו זה החוב אם לאו, אבל אם טענו אמר לנו אבינו שלא לוה מעות הללו ולא נתחייב בחוב זה מעולם, הרי היתומים שמוציאים שטר חוב על היתומים הללו נפרעים מהם שלא בשבועה, שכל האומר לא לויתי כאומר לא פרעתי דמי, והם אינם יכולים להכחיש העדים שמעידים שאביהם לוה המעות הללו. ולא שנו דבשבועה מיהת שקלי יתומים מן היתומים, אלא שמת מלוה בחיי לוה, אבל מת לוה בחיי מלוה, כבר נתחייב מלוה שבועה לבני לוה שלא נתקבל כלום, שהנפרע מן היתומים אפילו בשטר צריך שבועה, ואין אדם מוריש ממון שהוא חייב עליו שבועה לבניו, לפי שאין הבנים יכולים לישבע {ל} שבועה שנתחייב אביהם. ואע''פ שכן הדין, אם דיין אחד דן שישבעו היתומים שבועה שלא פקדנו אבא ויפרעו מממון היתומים האחרים בשבועה זו, מה שעשוי עשוי {לא}: <b>שלא פקדנו אבא</b>. בשעת מיתה: ושלא אמר לנו קודם לכן, ששטר זה פרוע: <b>הרי זה נשבע</b>. שלא מצא בין שטרותיו של אביו ששטר זה פרוע. וכן הלכה: <b>רבן שמעון בן גמליאל אומר</b>. והלכה כרשב''ג:
<b style="color: gray;">תוי"ט</b>
{כט} <b>כשם</b>. משום דתנינהו בפרק הכותב משנה ט', קתני כשם, וקאי אנשבעין ונוטלין דרישא. הרמב''ן:<b>.</b> ! {ל} <b>ולא</b> דמי למשנה ד' דחזרה שבועה למקומה דמפרשינן שהנתבע ישלם, דהכא היינו טעמא דאמרינן כיון דתובע אינו יכול לישבע שיפסיד, משום שאין כאן פשיעה לנתבע כלל. אבל במתניתין דלעיל כיון שהנתבע אינו יכול לישבע מפני פשיעתו, ומדינא משלם, ואינו בדין שיהא חוטא נשכר, כשאין התובע יכול לישבע שיפטר. ואע''פ שהתובע גם כן מפני חשדו אינו יכול לישבע, אינו דומה שבועת התקנה בעלמא לשבועת התורה שמחייבתו לשלם. הר''נ:<b>.</b> ! {לא} <b>בגמרא</b>, משום דאיכא מאן דפליג אהאי דינא, הלכך אמרינן מאן דעבד ודן כו' מאי דעבד עבד: {לב} <b>ושלא</b> מצינו כו'. שובר על שטר זה. רש''י: {לג} <b>שאמר</b> כו'. ותנא קמא סבר, דאפילו הכי אין נוטלין אלא בשבועה. דשמא להשביע את בניו אמר כן כדי לאחשבינהו. תוספ':
<h3>פרק ז - משנה ח</h3>
וְאֵלּוּ נִשְׁבָּעִים שֶׁלֹּא בְטַעֲנָה, הַשֻּׁתָּפִין, וְהָאֲרִיסִין, וְהָאַפּוֹטְרוֹפִּין, וְהָאִשָּׁה הַנּוֹשֵׂאת וְהַנּוֹתֶנֶת בְּתוֹךְ הַבַּיִת, וּבֶן הַבָּיִת. אָמַר לוֹ מָה אַתָּה טוֹעֲנֵנִי, רְצוֹנִי שֶׁתִּשָּׁבַע לִי, חַיָּב. חָלְקוּ הַשֻּׁתָּפִין וְהָאֲרִיסִין {לד}, אֵין יָכוֹל לְהַשְּׁבִּיעוֹ. נִתְגַּלְגְּלָה {לה} לוֹ שְׁבוּעָה מִמָּקוֹם אַחֵר, מְגַלְגְּלִין עָלָיו אֶת הַכֹּל. וְהַשְּׁבִיעִית מְשַּׁמֶּטֶת אֶת הַשְּׁבוּעָה:
<b style="color: gray;">רע"ב</b> <b>שלא בטענה</b>. שלא בטענת ברי אלא בטענת שמא, שטוענו שמא עכבת משלי. ומשום דכל הני מורו היתר לעצמם לפי שטרחו בנכסים, משום הכי רמו רבנן שבועה עלייהו: <b>והאפוטרופים</b>. שנתעסקו בממון אדם להכניס ולהוציא ולישא וליתן. אבל באפוטרופוס של יתומים, אם מינהו ב''ד ישבע, ואם אבי יתומים מינהו לא ישבע: <b>והאשה הנושאת ונותנת בתוך הבית</b>. שהושיבה בעלה חנונית או אפטרופא על נכסיו: <b>ובן הבית</b>. אחד מן האחין שנתעסק בנכסים משמת אביהן: <b>חלקו</b>. ולא השביעוהו בשעת החלוקה: <b>נתגלגלה לו שבועה</b>. אצלם אחרי כן, מגלגלין גם את זו עליו. וכדרך שמגלגלין בשבועת התורה ובשבועה שהיא כעין של תורה, כך מגלגלין בשבועת היסת: <b>והשביעית משמטת את השבועה</b>. לאו אהנך שבועות דשותפין קאי, דהא אין שביעית משמטת שותפות ולא שבועתה. אלא מלוה ושבועתה היא משמטת {לו}:
<b style="color: gray;">תוי"ט</b>
{לד} <b>השותפין</b> כו'. והוא הדין לשאר, שאם חלקו אינו יכול להשביען. הרי''ף: {לה} <b>נתגלגלה</b>. נתחייב לו הוה ליה למתני, אלא דתנא לשון, נופל על לשון מגלגלין עליו כו':<b>.</b> ! {לו} <b>כדכתיב</b> שמוט כל בעל משה ידו. רש''י. ובגמרא, מנא הני מילי, דאמר קרא וזה דבר השמיטה, ואפילו דיבור משמטת. ועתוי''ט:
<h2>פרק ח</h2>
<h3>פרק ח - משנה א</h3>
אַרְבָּעָה שׁוֹמְרִין הֵן, שׁוֹמֵר חִנָּם, וְהַשּׁוֹאֵל, נוֹשֵׂא שָׂכָר, וְהַשּׂוֹכֵר. שׁוֹמֵר חִנָּם נִשְׁבָּע עַל הַכֹּל. וְהַשּׁוֹאֵל מְשַׁלֵּם אֶת הַכֹּל {א}. נוֹשֵׂא שָׂכָר וְהַשּוֹכֵר נִשְׁבָּעִין עַל הַשְּׁבוּרָה וְעַל הַשְּׁבוּיָה וְעַל הַמֵּתָה, וּמְשַׁלְּמִים אֶת הָאֲבֵדָה וְאֶת הַגְּנֵבָה:
<b style="color: gray;">רע"ב</b> <b>ארבעה שומרים הם</b>. ודיניהן שלשה: <b>נושא שכר</b>. שומר בשכר: <b>נשבע על הכל</b>. שלא פשע: <b>משלם את הכל</b>. כל הנך דתנינן במתניתין, שבויה ושבורה ומתה וגניבה ואבדה. אבל מתה מחמת מלאכה, אינו משלם, דלאו לאוקמה בכילתא שאלה. והמשנה הזאת מפורשת בהשוכר את הפועלים {ב}:
<b style="color: gray;">תוי"ט</b>
{א} <b>משלם</b> כו'. ויש עליו שבועה שאינו ברשותו:<b>.</b> ! {ב} <b>והאי</b> דהדרה ותניה הכא, משום דבעי למתני חיובי ופטורי דקרבן שבועה דידהו, תנא ברישא חיובי ופטורי דממון דידהו, לפי שקרבן השבועה בחיובי ופטורי תלוי. בכך כו'. כדמפרש ואזיל אמר לשומר חנם כו':<b>.</b>
<h3>פרק ח - משנה ב</h3>
אָמַר לְשׁוֹמֵר חִנָּם הֵיכָן שׁוֹרִי, אָמַר לוֹ מֵת, וְהוּא שֶׁנִּשְׁבַּר אוֹ נִשְׁבָּה אוֹ נִגְנַב אוֹ אָבַד. נִשְׁבַּר, וְהוּא שֶׁמֵּת אוֹ נִשְׁבָּה אוֹ נִגְנַב אוֹ אָבַד. נִשְׁבָּה, וְהוּא שֶׁמֵּת אוֹ נִשְׁבַּר אוֹ נִגְנַב אוֹ אָבַד. נִגְנַב, וְהוּא שֶׁמֵּת אוֹ נִשְׁבַּר אוֹ נִשְׁבָּה אוֹ אָבַד. אָבַד, וְהוּא שֶׁמֵּת אוֹ נִשְׁבַּר אוֹ נִשְׁבָּה אוֹ נִגְנַב. מַשְׁבִּיעֲךָ אֲנִי וְאָמַר אָמֵן, פָּטוּר:
<b style="color: gray;">רע"ב</b> <b>ואמר אמן פטור</b>. שאילו הודה לא היה משלם כלום, נמצא שאין כאן כפירת ממון. ואע''פ שנשבע לשקר, לא חייבה תורה קרבן שבועה {ג} אלא היכא שכפרו ממון. וכן הדיין אינו יכול להשביע אלא על דבר שאם הודה היה חייב לשלם ממון:
<b style="color: gray;">תוי"ט</b>
{ג} <b>פירוש</b>, מה שחייב על פקדון. אבל משום ביטוי, קיי''ל כמאן דאמר בגמרא דחייב:
<h3>פרק ח - משנה ג</h3>
הֵיכָן שׁוֹרִי, אָמַר לוֹ אֵינִי יוֹדֵעַ מָה אַתָּה סָח, וְהוּא שֶׁמֵּת אוֹ נִשְׁבַּר אוֹ נִשְׁבָּה אוֹ נִגְנַב אוֹ אָבַד. מַשְׁבִּיעֲךָ אֲנִי וְאָמַר אָמֵן, פָּטוּר. הֵיכָן שׁוֹרִי, אָמַר לוֹ אָבַד. מַשְׁבִּיעֲךָ אֲנִי וְאָמַר אָמֵן, וְהָעֵדִים מְעִידִין אוֹתוֹ שֶׁאֲכָלוֹ, מְשַׁלֵּם אֶת הַקֶּרֶן. הוֹדָה מֵעַצְמוֹ, מְשַׁלֵּם קֶרֶן וְחֹמֶשׁ וְאָשָׁם. הֵיכָן שׁוֹרִי, אָמַר לוֹ נִגְנַב. מַשְׁבִּיעֲךָ אֲנִי וְאָמַר אָמֵן, וְהָעֵדִים מְעִידִין אוֹתוֹ שֶׁגְּנָבוֹ, מְשַׁלֵּם תַּשְׁלוּמֵי כֶפֶל. הוֹדָה מֵעַצְמוֹ, מְשַׁלֵּם קֶרֶן וְחֹמֶשׁ וְאָשָׁם:
<b style="color: gray;">רע"ב</b> <b>היכן שורי אמר לו אבד</b>. אמר לשומר חנם היכן שורי אמר ליה אבד. משביעך אני ואמר אמן והעדים מעידים אותו שאכלו משלם את הקרן. ולא כפל. ואם הודה לו מעצמו עד שלא באו עדים, משלם קרן וחומש ואשם, כדין שבועת הפקדון, דאינה באה עד שמודה ושב מרשעתו ובא להתכפר: <b>אמר ליה נגנב משביעך אני וכו'</b>. דשומר חנם הפוטר עצמו בטענת גנב ונשבע ובאו עדים, משלם כפל, דכתיב (שמות כ''ב) אם לא ימצא הגנב, אס לא ימצא כמו שאמר, אלא שהוא עצמו גנבו, ישלם שנים. אבל אם בא לפטור עצמו בטענת אבד, אינו משלם כפל: <b>הודה מעצמו משלם קרן וחומש ואשם</b>. אבל כפל לא, דמודה בקנס פטור:
<b style="color: gray;">תוי"ט</b> <b>.אין</b> פירוש למשנה זו
<h3>פרק ח - משנה ד</h3>
אָמַר לְאֶחָד בַּשּׁוּק הֵיכָן שׁוֹרִי שֶׁגָּנַבְתָּ, וְהוּא אוֹמֵר לֹא גָנַבְתִּי, וְהָעֵדִים מְעִידִים אוֹתוֹ שֶׁגְּנָבוֹ, מְשַׁלֵּם תַּשְׁלוּמֵי כֶפֶל. טָבַח וּמָכַר, מְשַׁלֵּם תַּשְׁלוּמֵי אַרְבָּעָה וַחֲמִשָּׁה. רָאָה עֵדִים שֶׁמְּמַשְׁמְשִׁין וּבָאִין, אָמַר גָּנַבְתִּי אֲבָל לֹא טָבַחְתִּי וְלֹא מָכַרְתִּי, אֵינוֹ מְשַׁלֵּם אֶלָּא קֶרֶן:
<b style="color: gray;">רע"ב</b> <b>אמר לאחד מן השוק וכו'</b>. הכא לא גרסינן משביעך אני, דהא בלא שבועה מיחייב כפל. שזה גנב ממש הוא, ובגנב כתיב ישלם שנים, ואין צריך שבועה: <b>עדים שממשמשין ובאין</b>. רבותא אשמעינן, דאע''ג דמחמת ביעתותא דעדים מודה, אפ''ה מהניא הודאה ונפטר מן הכפל. וכיון דאין כפל, פטור אף מן הטביחה שכפר בה ובאו עדים שגנב {ד} וטבח ומכר, דכל היכא דליכא כפל ליכא חיוב טביחה, דתשלומי ארבעה וחמשה אמר רחמנא, ולא תשלומי שלשה וארבעה, וכיון דכפל ליכא, בציר ליה חד:
<b style="color: gray;">תוי"ט</b>
{ד} וכן לשון רש''י. דאילו אין כאן עדים על הגנבה, מאן מחייבו אטביחה ומכירה אע''פ שיש עדים שטבח ומכר, אי לאו דאיהו אודי שגנג:<b>. אימא</b> דידיה טבח דידיה מכר. ועיין פרק ז' דב''ק מ''ב ובהר''ב שם מ''ד:
<h3>פרק ח - משנה ה</h3>
אָמַר לַשּׁוֹאֵל הֵיכָן שׁוֹרִי, אָמַר לוֹ מֵת {ה}, וְהוּא שֶׁנִּשְׁבַּר אוֹ נִשְׁבָּה אוֹ נִגְנַב אוֹ אָבַד. נִשְׁבַּר, וְהוּא שֶׁמֵּת אוֹ נִשְׁבָּה אוֹ נִגְנַב אוֹ אָבַד. נִשְׁבָּה, וְהוּא שֶׁמֵּת אוֹ נִשְׁבַּר אוֹ נִגְנַב אוֹ אָבַד. נִגְנַב, וְהוּא שֶׁמֵּת אוֹ נִשְׁבַּר אוֹ נִשְׁבָּה אוֹ אָבַד אָבַד, וְהוּא שֶׁמֵּת אוֹ נִשְׁבַּר אוֹ נִשְׁבָּה אוֹ נִגְנַב. מַשְׁבִּיעֲךָ אֲנִי {ו} וְאָמַר אָמֵן, פָּטוּר:
<b style="color: gray;">רע"ב</b> <b>אמר לשואל וכו' פטור</b>. שהרי אף כשנשבע לשקר חייב את עצמו בתשלומין ואין בשבועה זו כפירת ממון:
<b style="color: gray;">תוי"ט</b>
{ה} <b>מת</b>. ושלא מחמת מלאכה: {ו} <b>משביעך</b>. אני. אע''ג דלא פטר נפשיה במידי, משביעו לאמת דבריו. ואין לפרש שמשביעו שאינו ברשותו כו', דזה א''צ לישבע שכדבריו כן הוא אלא שאינה ברשותו, וא''כ מאי קמ''ל, הא לא נשבע לשקר:
<h3>פרק ח - משנה ו</h3>
הֵיכָן שׁוֹרִי, אָמַר לוֹ אֵינִי יוֹדֵעַ מָה אַתָּה סָח, וְהוּא שֶׁמֵּת אוֹ נִשְׁבַּר אוֹ נִשְׁבָּה אוֹ נִגְנַב אוֹ אָבַד. מַשְׁבִּיעֲךָ אֲנִי וְאָמַר אָמֵן, חַיָּב. אָמַר לְנוֹשֵׂא שָׂכָר וְהַשּוֹכֵר הֵיכָן שׁוֹרִי, אָמַר לוֹ מֵת, וְהוּא שֶׁנִּשְׁבַּר אוֹ נִשְׁבָּה. נִשְׁבַּר, וְהוּא שֶׁמֵּת אוֹ נִשְׁבָּה. נִשְׁבָּה, וְהוּא שֶׁמֵּת אוֹ נִשְׁבַּר. נִגְנַב, וְהוּא שֶׁאָבַד. אָבַד, וְהוּא שֶׁנִּגְנַב. מַשְׁבִּיעֲךָ אֲני וְאָמַר אָמֵן, פָּטוּר. מֵת אוֹ נִשְׁבַּר אוֹ נִשְׁבָּה, וְהוּא שֶׁנִּגְנַב אוֹ אָבַד. מַשְׁבִּיעֲךָ אֲנִי וְאָמַר אָמֵן, חַיָּב. אָבַד אוֹ נִגְנַב, וְהוּא שֶׁמֵּת אוֹ נִשְׁבַּר אוֹ נִשְׁבָּה. מַשְׁבִּיעֲךָ אֲנִי וְאָמַר אָמֵן, פָּטוּר. {ז} זֶה הַכְּלָל, כָּל הַמְשַׁנֶּה מֵחוֹבָה לְחוֹבָה וּמִפְּטוּר לִפְטוּר וּמִפְּטוּר לְחוֹבָה, פָּטוּר. מֵחוֹבָה לִפְטוּר, חַיָּב. (זֶה הַכְּלָל, כָּל הַנִּשְׁבָּע לְהָקֵל עַל עַצְמוֹ, חַיָּב {ח}. לְהַחְמִיר עַל עַצְמוֹ, פָּטוּר):
<b style="color: gray;">רע"ב</b> <b>חייב</b>. שהרי כפר ממון, שאילו הודה היה מתחייב: <b>מת והוא נשבר וכו' פטור</b>. שאם הודה לא היה משלם. וכן נגנב והוא שאבד, או אבד והוא שנגנב, פטור, שהרי שינה מחובה לחובה ולא כפר ממון בשבועה זו: <b>א''ל אבד או נגנב והוא שמת או נשבה וכו' פטור</b>. שהרי שינה מפטור לחובה והפסיד בשבועתו:
<b style="color: gray;">תוי"ט</b>
{ז} <b>הר''ן</b> העתיקו. ואפשר שהוא ל''ג זה הכלל בתרא: {ח} <b>להקל</b> כו' חייב. הא נשבע שלא להקל, אלא שמשנה בין מחובה לחובה בין מפטור לפטור, נעשה כנשבע להחמיר על עצמו ופטור: