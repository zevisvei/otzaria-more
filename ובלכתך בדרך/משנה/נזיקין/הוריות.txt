<h1>משנה - הוריות</h1>

<h2>פרק א</h2>
<h3>פרק א - משנה א</h3>
הוֹרוּ בֵית דִּין לַעֲבוֹר עַל אַחַת מִכָּל מִצְוֹת הָאֲמוּרוֹת בַּתּוֹרָה וְהָלַךְ הַיָּחִיד וְעָשָׂה שׁוֹגֵג עַל פִּיהֶם, בֵּין שֶׁעָשׂוּ וְעָשָׂה עִמָּהֶן, בֵּין שֶׁעָשׂוּ וְעָשָׂה אַחֲרֵיהֶן, בֵּין שֶׁלֹּא עָשׂוּ וְעָשָׂה, פָּטוּר, מִפְּנֵי שֶׁתָּלָה בְבֵית דִּין. הוֹרוּ בֵית דִּין וְיָדַע אֶחָד מֵהֶן שֶׁטָעוּ אוֹ תַלְמִיד וְהוּא רָאוּי לְהוֹרָאָה {ד} וְהָלַךְ וְעָשָׂה עַל פִּיהֶן, בֵּין שֶׁעָשׂוּ וְעָשָׂה עִמָּהֶן, בֵּין שֶׁעָשׂוּ וְעָשָׂה אַחֲרֵיהֶן, בֵּין {ה} שֶׁלֹּא עָשׂוּ וְעָשָׂה, הֲרֵי זֶה חַיָּב, מִפְּנֵי שֶׁלֹּא תָלָה בְבֵית דִּין. זֶה הַכְּלָל, הַתּוֹלֶה בְעַצְמוֹ, חַיָּב. וְהַתּוֹלֶה בְבֵית דִּין, פָּטוּר:
<b style="color: gray;">רע"ב</b> <b>הורו בית דין לעבור</b>. שאמרו לעם מותרים אתם לעשות דבר שחייבים על זדונו כרת: <b>והלך היחיד ועשה</b>. מתניתין ר' יהודה היא דאמר יחיד שעשה בהוראת ב''ד פטור. ואינה הלכה. אלא כרבנן דאמרי יחיד שעשה בהוראת בית דין חייב. ואינו פטור עד שיהו העושים על פי בית דין רוב יושבי ארץ ישראל {א} או רוב השבטים {ב}, ואז בית דין {ג} מביאין פר העלם דבר של צבור, והעושים על פיהם פטורים: <b>שוגג על פיהם</b>. לאפוקי היכא שלא תלה בהוראת בית דין, כגון שהורו בית דין שחלב מותר, ונתחלף לו חלב בשומן ואכלו, שזה חייב, שהרי לא על פי בית דין אכל: <b>בין שלא עשו</b>. בית דין עצמן מעשה על פי הוראתם, הוא פטור והן חייבין, שבית דין אין מביאין קרבן אלא על שגגת הוראה, שהמעשה תלוי בקהל וההוראה בבית דין: <b>הרי זה חייב מפני שלא תלה בבית דין</b>. ואע''ג דמזיד הוא זה, שהרי ידע שטעו ואעפ''כ עשה כדבריהם, ומזיד לאו בר קרבן הוא, הא אמרינן בגמרא שהוא שוגג, שחשב שמצוה לעשות על פי בית דין ואפילו ידע בהן שטעו: <b>זה הכלל</b>. לאתויי מבעט בהוראה, שאין דרכו לעשות על פי הוראתם, ועשה כהוראת בית דין לא מפני שסמך על הוראתם אלא מפני שנדמה לו בדעתו שזה מותר, הרי זה חייב:
<b style="color: gray;">תוי"ט</b>
{א} <b>בגמרא</b> ילפינן מקרא דהנך דבחוצה לארץ לא אקרו קהל: {ב} <b>דכתיב</b> ואם כל עדת ישראל ישגו ונעלם דבר, דהיינו שהורו בית דין לעבור. הקהל ועשו, מעשה תלוי בקהל. ורובו ככולו בכל מקום: {ג} <b>לאו</b> משום דסבירא ליה כר' מאיר דסוף פרקין, אלא צבור מביאין כר' יהודה דהתם. ומשום דבשביל הוראת הבית דין מביאין, שפיר קאמר בית דין מביאין. וכן פירש הכ''מ: {ד} <b>ראוי</b> כו'. וידע שטעו. ומסקינן בגמרא, דאי ראוי להוראה, לא צריכא, דמה לי הוא מה לי אחד מהן. אלא משנה יתירה קא משמע לן דאפילו גמיר ולא סביר, סביר ולא גמיר, שאינו ראוי להוראה, אפילו הכי חייב. ומסיים הר''מ, אבל אם היה עם הארץ הרי זה פטור, שאין ידיעתו באיסורין ידיעה ודאית: {ה} <b>בין</b> כו' בין כו'. זו ואין צריך לומר זו קתני. גמ':
<h3>פרק א - משנה ב</h3>
הוֹרוּ בֵית דִּין {ו}, וְיָדְעוּ שֶׁטָעוּ, וְחָזְרוּ בָהֶן, בֵּין שֶׁהֵבִיאוּ כַפָּרָתָן וּבֵין שֶׁלֹּא הֵבִיאוּ כַפָּרָתָן, וְהָלַךְ וְעָשָׂה עַל פִּיהֶן, רַבִּי שִׁמְעוֹן פּוֹטֵר, וְרַבִּי אֱלִיעֶזֶר אוֹמֵר, סָפֵק. אֵיזֶהוּ סָפֵק, יָשַׁב לוֹ בְתוֹךְ בֵּיתוֹ, חַיָּב. הָלַךְ לוֹ לִמְדִינַת הַיָּם, פָּטוּר. אָמַר רַבִּי עֲקִיבָא, מוֹדֶה אֲנִי בָזֶה שֶׁהוּא קָרוֹב לִפְטוּר מִן הַחוֹבָה. אָמַר לוֹ בֶן עַזַּאי, מַה שָׁנָה זֶה מִן הַיּוֹשֵׁב בְּבֵיתוֹ, שֶׁהַיּוֹשֵׁב בְּבֵיתוֹ {ז} אֶפְשָׁר הָיָה לוֹ שֶׁיִּשְׁמַע, וְזֶה לֹא הָיָה אֶפְשָׁר לוֹ שֶׁיִּשְׁמָע:
<b style="color: gray;">רע"ב</b> <b>ר' שמעון פוטר</b>. כיון שפשטה הוראתם ברוב צבור: <b>ור' אליעזר אומר מפק</b>. הואיל והיה לו לשאול בכל עת על דברים שנתחדשו בבית דין ולא שאל, הרי זה כמי שנסתפק לו אם חטא אם לא חטא, ומביא אשם תלוי. וה [לכה כר' אליעזר: <b>איזהו ספק</b>. כלומר במה אומר ר''א שהוא נדון כמי שנסתפק לו אם חטא אם לא חטא וחייב אשם תלוי: <b>ביושב בביתו</b>. כשהוא יושב בביתו במדינה שהורו בה בית דין, שהיה אפשר שישמע שחזרו בהם בית דין מהוראתם: <b>אבל הלך לו למדינת הים</b>. ולאו דוקא הלך, אלא החזיק בדרך ללכת אע''פ שעדיין לא הלך, סבירא ליה לר' עקיבא שמפני טרדתו לצאת לדרך אינו שואל אם חזרו בהן בית דין, ופטור מאשם תלוי. ובן עזאי סבר, הואיל ועדיין לא הלך היה לו לשאול. ובהכי מוקי לה פלוגתייהו בגמרא. והלכה כר''ע:
<b style="color: gray;">תוי"ט</b>
{ו} <b>הורו</b> כו'. ועשו רוב צבור על פיהם. רש''י: {ז} <b>שהיושב</b> כו'. אמר לו ר' עקיבא לפי שהיושב בביתו. רש''י:
<h3>פרק א - משנה ג</h3>
הוֹרוּ בֵית דִּין לַעֲקוֹר אֶת כָּל הַגּוּף, אָמְרוּ אֵין נִדָּה בַתּוֹרָה, אֵין שַׁבָּת בַּתּוֹרָה, אֵין עֲבוֹדָה זָרָה בַתּוֹרָה, הֲרֵי אֵלּוּ פְטוּרִין. הוֹרוּ לְבַטֵל מִקְצָת וּלְקַיֵּם מִקְצָת, הֲרֵי אֵלּו חַיָּבִין. כֵּיצַד, אָמְרוּ יֵשׁ נִדָּה בַתּוֹרָה אֲבָל הַבָּא עַל שׁוֹמֶרֶת יוֹם כְּנֶגֶד יוֹם פָּטוּר, יֵשׁ שַׁבָּת בַּתּוֹרָה אֲבָל הַמּוֹצִיא מֵרְשׁוּת הַיָּחִידלִרְשׁוּת הָרַבִּים פָּטוּר, יֵשׁ עֲבוֹדָה זָרָה בַתּוֹרָה אֲבָל הַמִּשְׁתַּחֲוֶה פָטוּר, הֲרֵי אֵלּוּ חַיָּבִין, שֶׁנֶּאֱמַר (ויקרא ד), וְנֶעְלַם דָּבָר, דָּבָר וְלֹא כָל הַגּוּף:
<b style="color: gray;">רע"ב</b> <b>לעקור את כל הגוף</b>. כל עיקרה של מצוה, כדמפרש ואזיל: <b>הרי אלו פטורים</b>. דכתיב (ויקרא ד') ונעלם דבר, קרי ביה ונעלם מדבר {ח}, מקצת הדבר ולא כולו: <b>אבל הבא על שומרת יום כנגד יום פטור</b>. בגמרא פריך דהא שומרת יום כנגד יום בתורה כתיב (שם ט''ו) וספרה לה, מלמד שסופרת אחד כנגד אחד, וכל מידי דכתיב בתורה אין בית דין מביאין עליו קרבן. ומפרש בגמרא כגון דאמרי זבה לא הוי אלא ביממא, כלומר, כשרואה דם ביום ולא כשרואה בלילה, דכתיב (שם) כל ימי זובה: <b>המוציא מרשות היחיד לרשות הרבים פטור</b>. דאמרי הכנסה והוצאה אסורה דכתיב (שמות ט''ז) אל יצא איש ממקומו {ט}, זריקה והושטה מותרת: <b>המשתחוה פטור</b>. דאמרי השתחואה דאית בה פשוט ידים ורגלים אסורה דכתיב (שם ל''ד) לא תשתחוה לאל אחר, ושאין בה פשוט ידים ורגלים מותרת. וכללא דמילתא, אין בית דין חייבין עד שיורו בדבר שאין הצדוקין מודין בו. אבל הורו בדבר שהצדוקין מודין בו, פטורין מקרבן צבור, והרבים העושים על פיהם כל אחד חייב להביא קרבן על שגגתו. מאי טעמא, דזיל קרי בי רב הוא:
<b style="color: gray;">תוי"ט</b>
{ח} <b>מ''ם</b> דונעלם שדיא אדבר, ומ''ם נדרשת לפניו ולאחריו, וקרי בה ונעלם מדבר. רש''י: {ט} <b>ודרשימן</b> לא תפיקו. ועתוי''ט:
<h3>פרק א - משנה ד</h3>
הוֹרוּ בֵית דִּין, וְיָדַע אֶחָד מֵהֶן שֶׁטָעוּ וְאָמַר לָהֶן טוֹעִין אַתֶּם, אוֹ שֶׁלֹּא הָיָה מֻפְלָא {יא} שֶׁל בֵּית דִּין שָׁם, אוֹ שֶׁהָיָה אֶחָד מֵהֶן גֵּר אוֹ מַמְזֵר אוֹ נָתִין אוֹ זָקֵן {יב} שֶׁלֹּא רָאָה (לוֹ) בָנִים, הֲרֵי אֵלּוּ פְטוּרִין, שֶׁנֶּאֱמַר כָּאן עֵדָה וְנֶאֱמַר לְהַלָּן עֵדָה, מָה עֵדָה הָאֲמוּרָה לְהַלָן עַד שֶׁיִּהְיוּ כֻלָּם רְאוּיִים לְהוֹרָאָה, אַף עֵדָה הָאֲמוּרָה כָאן עַד שֶׁיִּהְיוּ כֻלָּם רְאוּיִים לְהוֹרָאָה. הוֹרוּ בֵית דִּין שׁוֹגְגִין וְעָשׂוּ כָל הַקָּהָל שׁוֹגְגִין, מְבִיאִין פָּר {יג}. מְזִידִין וְעָשׂוּ שׁוֹגְגִין, מְבִיאִין כִּשְׂבָּה וּשְׂעִירָה. שׁוֹגְגִין וְעָשׂוּ מְזִידִין, הֲרֵי אֵלּוּ פְטוּרִין:
<b style="color: gray;">רע"ב</b> <b>וידע אחד מהן שטעו וכו'</b>. דאמר קרא (ויקרא ד') ואם כל עדת ישראל ישגו, עד שיהיו כולם מסכימים בשגגה {י}: <b>מופלא של בית דין</b>. הגדול שבהן, ראש הישיבה: <b>זקן שלא ראה בנים</b>. אינו ראוי לדון דיני נפשות, שסתמו שהוא אכזרי ולא ירחם: <b>ונאמר להלן עדה</b>. ושפטו העדה: <b>מה עדה האמורה להלן וכו'</b>. שנאמר בסנהדרין (במדבר י''א) והתיצבו שם עמך, בדומין לך, מיוחסין כמותך. פרט לגר ולנתין ולממזר שאינן ראויין לימנות בסנהדרין: <b>מזידין</b>. שידעו בית דין שהדבר אסור, פטורים מקרבן צבור, דמזיד לאו בר קרבן הוא {יד}. והעושים שוגג, מביאים כשבה או שעירה חטאת יחיד: <b>שוגגים ועשו מזידין אלו ואלו פטורים</b>. בית דין פטורים שהרי לא עשו הקהל מפי הוראתם ולא תלו מעשיהם בבית דין, שהרי ידעו שבית דין טעו. וכל העושים פטורים, שהרי מזידים הן ומזיד לאו בר קרבן הוא:
<b style="color: gray;">תוי"ט</b>
{י} <b>הכי</b> איתא בגמרא. ובמסקנא לא קאי. אלא אי איכא כולם [סנהדרין של שבעים ואחד] הויא הוראה [אע''פ שלא הורו כל אותן שישבו להורות. רש''י], אי לא לא. והיינו דתנן ואמר להם טועין אתם, דאי לא אמר הכי, כיון דכולם היו, הוי שגגת בית דין: {יא} <b>שלא</b> כו'. ואפילו היה מנינם שלם, רוצה לומר שבעים ואחד. הר''מ. וטעמא, מפני שהיה להם ללמוד ולא למדו. והיינו טעמא נמי בטעו בדבר שהצדוקים מודין בו. גמר. א: {יב} <b>זקן</b>. היינו ששכח כבר צער גידול בנים ואינו רחמני. רש''י: {יג} <b>מביאין</b> כו'. ר' מאיר כדאית ליה, ור' יהודה כדאית ליה, ור' שמעון כדאית ליה במתני' כדלקמן. רש''י: {יד} <b>ולשון</b> רש''י, ואם כל עדת ישראל ישגו כתיב, דבעינן שוגגין בבית דין:
<h3>פרק א - משנה ה</h3>
הוֹרוּ בֵית דִּין, וְעָשׂוּ כָל הַקָּהָל אוֹ רֻבָּן עַל פִּיהֶם, מְבִיאִין פָּר. וּבַעֲבוֹדָה זָרָה מְבִיאִין פַּר וְשָׂעִיר, דִּבְרֵי רַבִּי מֵאִיר. רַבִּי יְהוּדָה אוֹמֵר, שְׁנֵים עָשָׂר שְׁבָטִים מְבִיאִין שְׁנֵים עָשָׂר פָּרִים, וּבַעֲבוֹדָה זָרָה מְבִיאִין שְׁנֵים עָשָׂר פָּרִים וּשְׁנֵים עָשָׂר שְׂעִירִים. רַבִּי שִׁמְעוֹן אוֹמֵר, שְׁלשָׁה עָשָׂר פָּרִים, וּבַעֲבוֹדָה זָרָה, שְׁלשָׁה עָשָׂר פָּרִים וּשְׁלשָׁה עָשָׂר שְׂעִירִים, פַּר וְשָׂעִיר לְכָל שֵׁבֶט וָשֵׁבֶט, פַּר וְשָׂעִיר לְבֵית דִּין. הוֹרוּ בֵית דִּין, וְעָשׂוּ שִׁבְעָה שְׁבָטִים אוֹ רֻבָּן עַל פִּיהֶם, מְבִיאִים פָּר. וּבַעֲבוֹדָה זָרָה מְבִיאִין פַּר וְשָׂעִיר, דִּבְרֵי רַבִּי מֵאִיר {טז}. רַבִּי יְהוּדָה אוֹמֵר, שִׁבְעָה שְׁבָטִים שֶׁחָטְאוּ, מְבִיאִים שִׁבְעָה פָרִים. וּשְׁאָר שְׁבָטִים שֶׁלֹּא חָטְאוּ, מְבִיאִין עַל יְדֵיהֶן פָּר, שֶׁאַף אֵלּוּ שֶׁלֹּא חָטְאוּ, מְבִיאִין עַל יְדֵי הַחוֹטְאִים. רַבִּי שִׁמְעוֹן אוֹמֵר, שְׁמוֹנָה פָרִים. וּבַעֲבוֹדָה זָרָה {יז}, שְׁמוֹנָה פָרִים וּשְׁמוֹנָה שְׂעִירִים. פַּר וְשָׂעִיר לְכָל שֵׁבֶט וָשֵׁבֶט, וּפַר וְשָׂעִיר לְבֵית דִּין. הוֹרוּ בֵית דִּין שֶׁל אֶחָד מִן הַשְּׁבָטִים וְעָשָׂה אוֹתוֹ הַשֵּׁבֶט עַל פִּיהֶם, אוֹתוֹ הַשֵּׁבֶט הוּא חַיָּב, וּשְׁאָר כָּל הַשְּׁבָטִים פְּטוּרִים, דִּבְרֵי רַבִּי יְהוּדָה. וַחֲכָמִים אוֹמְרִים, אֵין חַיָּבִים אֶלָּא עַל הוֹרָיַת בֵּית דִּין הַגָּדוֹל בִּלְבָד, שֶׁנֶּאֱמַר (ויקרא ד), וְאִם כָּל עֲדַת יִשְׂרָאֵל יִשְׁגּוּ, וְלֹא עֲדַת אוֹתוֹ הַשֵּׁבֶט:
<b style="color: gray;">רע"ב</b> <b>מביאין פר</b>. האמור בויקרא והקריבו הקהל פר: <b>ובעבודה זרה מביאים פר ושעיר</b>. ואם הורו להתיר באיסור עבודה זרה, מביאין פר ושעיר האמור בפרשת שלח לך, וכי תשגו ולא תעשו את כל המצות האלה, מצוה שהיא שקולה כנגד כל המצות, הוי אומר זו עבודה זרה, וכתיב התם (שם ט''ו) והיה אם מעיני העדה נעשתה לשגגה ועשו כל העדה פר בן בקר אחד לעולה וגו' ושעיר עזים אחד לחטאת. ור' מאיר מבר, האי והקריבו הקהל פר האמור בויקרא בשגגת שאו. עבירות, וכן ועשו בל העדה פר ושעיר האמור בשלח לך בשגגת עבודה זרה, הקהל שהורה בלבד הן המביאים אותם, והן בית דין הגדול: <b>שנים עשר שבטים מביאין</b>. דסבר ר' יהודה כל שבט ושבט אקרי קהל, שנאמר (דברי הימים ב כ') ויעמוד יהושפט בקהל יהודה {טו}: <b>שלשה עשר פרים</b>. דסבר ר' שמעון שאין בית דין ששגגו בהוראה מתכפרים בפרים ושעירים של השבטים, אלא חייבים להביא פר ושעיר לעצמם: <b>שבעה שבטים</b>. שהם רוב מנין של שבטים, אע''פ שהן מיעוט ישראל. או רוב מנין ישראל ואע''פ שיהיו ממיעוט מנין השבטים, ואפילו עשה שבט אחד והוא רוב ישראל. מביאין כל שאר השבטים שלא חטאו על ידי אלו החוטאים: <b>שמונה פרים</b>. דסבר ר' שמעון שאין אותן שלא חטאו מביאים על ידי החוטאימ. והלכה כר' יהודה: <b>ועשה אותו שבט</b>. לעצמו, ואין כאן רוב מנין ישראל ולא רוב השבטים {יח}: <b>וחכמים אומרים אין חייבים וכו'</b>. והלכה כחכמים:
<b style="color: gray;">תוי"ט</b>
{טו} <b>ובגמרא</b> מתקיף, דילמא שאני התם דהוה [נמי] בנימין. אלא, מדכתיב ונתתיך לקהל עמים, ומאן אתייליד ליה, בנימין. וליכא למימר דהכי קאמר דלכי מתיילד בנימין הוי שנים עשר שבטים קהל, דאם כן ביהושפט אע''ג דהוה תרי אמאי אקרו קהל. ואם תאמר, שלשה עשר שבטים הוה ליה למימר, דהא א. כא מנשה ואפרים. מסקינן בגמרא, דלא נאמר על שם אחיהם יקראו אלא לנחלה ולדגלים ונשיאים: {טז} <b>ר'</b> שמעון כו' דברי ר' מאיר. בכולה מתניתין פליגי בגמרא בדרשי דקראי. ועתוי''ט: {יז} <b>ובעבודה</b> זרה. אע''ג דר' יהודה לא תני עבודה זרה משום דממילא אתיא, אצטריך ליה לרבי שמעון למתני בהדיא, דלא תימא כיון דמיקל מדר' יהודה הני מילי בשאר מצות, אבל בעבודה זרה דחמירא לחביא פר ושעיר אימא דמודה, הלכך צריכא: {יח} <b>דברי</b> תימה הן. דמשמע דאי הוו רוב מנין אפילו שאר שבטים מיחייבי, והא ליתא דלא מיחייבי שאר שבטים אלא בהוראת בית דין הגדול. וזה לשון הר''מ, לדעת ר' יהודה שבט אחד שעשה בהוראת בית דין הגדול, שאר שבמים מביאין על ידו כשהיה רוב הקהל, ולפיכך אומר בכאן ושאר שבטים פטורין, לפי שהיה אותו השבט עושה בהוראת עצמו:
<h2>פרק ב</h2>
<h3>פרק ב - משנה א</h3>
הוֹרָה כֹהֵן מָשִׁיחַ {א} לְעַצְמוֹ, שׁוֹגֵג וְעָשָׂה שׁוֹגֵג, מֵבִיא פָר {ב}. שׁוֹגֵג וְעָשָׂה מֵזִיד, מֵזִיד וְעָשָׂה שׁוֹגֵג, פָּטוּר, שֶׁהוֹרָאַת כֹּהֵן מָשִׁיחַ לְעַצְמוֹ, כְּהוֹרָאַת בֵּית דִּין לַצִּבּוּר:
<b style="color: gray;">רע"ב</b> <b>הורה כהן משיח</b>. כהן גדול המשוח בשמן המשחה הורה היתר לעצמו ועשה מעשה בעצמו בדבר שחייבים על זדונו כרת:
<b style="color: gray;">תוי"ט</b>
{א} <b>כהן</b> משיח. והוא מופלא ראוי להוראה. גמרא: {ב} <b>פר</b>. ובגמרא, פשיטא. ומשני הכא במאי עסקינן כגון שהורה ושכח מאיזה טעם הורה, ובשעה שעשה אמר הריני עושה על דעת הוראתי, מהו דתימא כיון דאילו מתיידע ליה הדר ביה, כמזיד דמי ולא ליחייב קרבן, קמשמע לן:
<h3>פרק ב - משנה ב</h3>
הוֹרָה בִפְנֵי עַצְמוֹ וְעָשָׂה בִפְנֵי עַצְמוֹ, מִתְכַּפֵּר לוֹ בִפְנֵי עַצְמוֹ {ג}. הוֹרָה עִם הַצִּבּוּר וְעָשָׂה עִם הַצִּבּוּר, מִתְכַּפֵּר לוֹ עִם הַצִּבּוּר. שֶׁאֵין בֵּית דִּין {ה} חַיָּבִים עַד שֶׁיּוֹרוּ לְבַטֵל מִקְצָת וּלְקַיֵּם מִקְצָת, וְכֵן הַמָּשִׁיחַ. וְלֹא בַעֲבוֹדָה זָרָה, עַד שֶׁיּוֹרוּ לְבַטֵל מִקְצָת וּלְקַיֵּם מִקְצָת:
<b style="color: gray;">רע"ב</b> <b>מתכפר לו בפני עצמו</b>. חייב להביא פר בפני עצמו: <b>הורה עם הצבור</b>. שהיה הוא אחד מן הסנהדרין ששגגו בהוראה: <b>מתכפר לו עם הצבור</b>. בפר העלם דבר של צבור, ואינו צריך קרבן אחר. דסלקא דעתך אמינא כי היכי דביוה''כ אין מתכפר עם הצבור, דהא כתיב (ויקרא ט''ז) ושחט את פר החטאת אשר לו, הכא נמי יהיה צריך קרבן בפני עצמו, קמשמע לן דלא. ונפקא לן מקרא דכתיב (שם ד') על חטאתו אשר חטא, בחטא המיוחד לו מביא קרבן בפני עצמו, ובחטא שאינו מיוחד לו אינו מביא קרבן בפני עצמו: <b>שאין בית דין חייבים</b>. כלומר, דין הוא שהמשיח מתכפר עם הצבור, שהרי אין בית דין חייבין {ד} וכו' וכן המשיח, אלמא הושוה המשיח לבית דין בכל עניניו, א''כ כשהורה עם הצבור דין הוא שיהיה שוה לצבור ויתכפר עם הצבור: <b>ולא בעבודה זרה עד שיורו לבטל מקצת</b>. לפי שנאמר בשאר מצות (ויקרא ד') ונעלם דבר מעיני הקהל, ונאמר בעבודה זרה (במדבר ט''ו) והיה אם מעיני העדה וגו', מה בשאר מצות ונעלם דבר ולא כל הגוך, אף בעבודה זרה דבר ולא כל הגוף:
<b style="color: gray;">תוי"ט</b>
{ג} <b>בפני</b> עצמו. בגון דמורו בתרי איסורים, בית דין בחלב, והוא בעבודה זרה, אי נמי איפכא. כדאיתא בגמרא דף ז'. דאי הורה בפני עצמו ולא הורו בית דין כלל, לא אצטריך למתני דחייב לחביא פר, דמקרא מלא הוא, אלא כי אצטריך למתני מון דהורו בשני איסורים. רש''י: {ד} <b>ולא</b> נראה לי כן שמהגמרא כו'. אלא נראה לי דלאו לראיה מייתי לה [במתניתין] אלא מלתא באנפי נפשה היא והכי קאמר, ואין. וכמו [בפרק קמא דביצה משנה ב] שאפר כירה. ועתוי''ט: {ה} <b>בית</b> דין. רש''י פירש, ר' מאיר היא דאמר לעיל סוף פרק קמא בית דין מביאין כו'. ולפי מה שכתבתי (אות ג), אין לדקדק במאי דתני בית דין. וככולי עלמא אתיא:
<h3>פרק ב - משנה ג</h3>
אֵין חַיָּבִין אֶלָא עַל הֶעְלֵם דָּבָר עִם שִׁגְגַת הַמַּעֲשֶׂה, וְכֵן הַמָּשִׁיחַ. וְלֹא בַעֲבוֹדָה זָרָה אֵין חַיָּבִין אֶלָּא עַל הֶעְלֵם דָּבָר עִם שִׁגְגַת הַמַּעֲשֶׂה. אֵין בֵּית דִּין חַיָּבִין עַד שֶׁיּוֹרוּ בְדָבָר שֶׁזְּדוֹנוֹ כָרֵת וְשִׁגְגָתוֹ חַטָאת. וְכֵן הַמָּשִׁיחַ. וְלֹא בַעֲבוֹדָה זָרָה, עַד שֶׁיּוֹרוּ עַל דָּבָר שֶׁזְּדוֹנוֹ כָרֵת וְשִׁגְגָתוֹ חַטָאת:
<b style="color: gray;">רע"ב</b> <b>אין חייבין אלא על העלם דבר</b>. בית דין שהורו לצבור על אחת מכל המצות, אין חייבין להביא פר העלם דבר של צבור אלא על העלם דבר ששגגו בהוראה ונעלם מהן הדין: <b>עם שגגת מעשה</b>. ושגגו רוב הצבור ועשו מעשה על פיהם. דכתיב ישגו ונעלם דבר, שגגת מעשה ונעלם דבר: <b>וכז המשיח</b>. וכן כהן גדול המשוח בשמן המשחה אינו חייב קרבן {ו} עד שיעלם ממנו הדין ויעשה הוא עצמו מעשה בשוגג על פי הוראה שחשב, דכתיב (ויקרא ד') לאשמת העם, מלמד שהמשיח כעם: <b>ובעבודה זרה אין חייבין</b>. (ובעבודה זרה) שבית דין ששגגו בהוראה בעבודה זרה חייבין פר ושעיר: <b>אין חייבין אלא על העלם יבר עם שגגת מעשה</b>. כשאר כל המצות. דילפינן עבודה זרה משאר מצות מגזירה שוה דמעיני מעיני, כדכתבינן לעיל: <b>אין חייבין אלא על דבר שזדונו כרת ועל שגגתו חטאת</b>. שכל הכריתות שבתורה הן ל''ו, ועל כולן חייבין על שגגתן חטאת {ז}, חוץ מחמשה שבהן שאין חייבין על שגגתן חטאת, והן מילה וקרבן פסח, לפי שהן מצות עשה, אע''פ שיש על זדונן כרת אין חייבין על שגגתן חטאת, דבחטאת כתיב (ויקרא ד') אחת מכל מצות ה' אשר לא תעשינה. ומגדף, מפני שאין בו מעשה, והכתוב אומר בחטאת, לעושה בשגגה, יצא מגדף שאין בו מעשה. וטומאת מקדש וקדשיו {ח} אין חייבין על שגגתן אלא קרבן עולה ויורד האמור בויקרא. וכל הנך אין בית דין מביאין חטאת על שגגתן, ולא המשיח. נמצאו כל המצות שבית דין וכהן המשיח מביאין עליהן קרבן, שלשים ואחת מצות שחייבין על זדונן כרת ועל שגגתן חטאת קבועה:
<b style="color: gray;">תוי"ט</b>
{ו} <b>ולא</b> כתב: אינו חייב פר כמו שכתב בצבור, מטעמא שכתב רש''י, דמשיח פטור מכלום. ועתוי''ט: {ז} <b>כדיליף</b> להו בגמרא מקרא. ועתוי''ט: {ח} <b>תרתי</b> ננהו. חבא למקדש, והאוכל קודש:
<h3>פרק ב - משנה ד</h3>
אֵין חַיָּבִין עַל עֲשֵׂה וְעַל תַעֲשֶׂה שֶׁבַּמִּקְדָּשׁ, וְאֵין מְבִיאִין אָשָׁם תָּלוּי עַל עֲשֵׂה וְעַל לֹא תַעֲשֶׂה שֶׁבַּמִּקְדָּשׁ. אֲבָל חַיָּבִין עַל עֲשֵׂה וְעַל לֹא תַעֲשֶׂה שֶׁבַּנִּדָּה, וּמְבִיאִין אָשָׁם תָּלוּי עַל עֲשֵׂה וְעַל לֹא תַעֲשֶׂה שֶׁבַּנִּדָּה. אֵיזוֹ הִיא מִצְוַת עֲשֵׂה שֶׁבַּנִּדָּה, פְּרוֹשׁ מִן הַנִּדָּה. וּמִצְוַת לֹא תַעֲשֶׂה, לֹא תָבוֹא אֶל הַנִּדָּה {יב}:
<b style="color: gray;">רע"ב</b> <b>אין חייבין על עשה ועל לא תעשה שבמקדש</b>. בית דין {ט} שהורו וטעו בטומאת מקדש וקדשיו, אין מחוייבין להביא קרבן צבור: <b>על עשה שבמקדש</b>. כגון שנטמא במקדש, שמצוה לו לצאת בקצרה, ואם שהה ויצא בארוכה חייב כרת. ובית דין שהורו לו לצאת בארוכה אין חייבין קרבן, לפי שאין על שגגה זו קרבן חטאת, כלומר יחיד שטעה ושגג בזו ויצא בארוכה אינו חייב חטאת קבועה אלא קרבן עולה ויורד: <b>ולא תעשה שבמקדש</b>. שלא יכנס למקדש בטומאה: <b>ואין מביאין אשם תלוי וכו'</b>. שכל דבר שחייבין על שגגתו חטאת קבועה, מביאין על לא הודע שלו אשם תלוי {י}. וטומאת מקדש הואיל ואין חייבין על שגגתו חטאת {יא} [קבועה] אין מביאין על לא הודע שלו אשם תלוי: <b>על עשה שבנדה</b>. היה משמש עם הטהורה ואמרה לו נטמאתי עתה בשעת תשמיש, מצוה עליו לפרוש, ולא יפרוש מיד שהיציאה הנאה היא לו כביאתו, אלא נועץ צפרניו בקרקע וממתין עד שימות האבר ופורש בלא קושי. וזהו עשה שבנדה. ואם שגגו בית דין בהוראה זו והורו שיפרוש מיד, חייבין פר העלם דבר, לפי שהיחיד חייב על שגגתו חטאת:
<b style="color: gray;">תוי"ט</b>
{ט} <b>אבל</b> כהן משיח, פלוגתא בגמרא דף ח': {י} <b>יליף</b> לה בגמרא. ועיין בהר''ב פרק ה' דכריתות משנה ב': {יא} <b>רוצה</b> לומר קבועה. אבל עולה ויורד, לא קרינא חטאת סתמא: {יב} <b>לא</b> תבוא כו'. כשנטמאה בשעת תשמיש. ויליף לה בגמרא מקרא. ועתוי''ט:
<h3>פרק ב - משנה ה</h3>
אֵין חַיָּבִין עַל שְׁמִיעַת הַקּוֹל, וְעַל בִּטוּי שְׂפָתַיִם, וְעַל טֻמְאַת מִקְדָּשׁ וְקָדָשָׁיו {יד}. וְהַנָּשִׂיא כַּיּוֹצֵא בָהֶם, דִּבְרֵי רַבִּי יוֹסֵי הַגְּלִילִי. רַבִּי עֲקִיבָא אוֹמֵר, הַנָּשִׂיא חַיָּב בְּכֻלָּן חוּץ מִשְּׁמִיעַת הַקּוֹל, שֶׁהַמֶּלֶךְ לֹא דָן וְלֹא דָנִין אוֹתוֹ {יט}, (לֹא מֵעִיד וְלֹא מְעִידִין אוֹתוֹ) :
<b style="color: gray;">רע"ב</b> <b>אין חייבין על שמיעת הקול</b>. שהשביעו. חברו אם יודע לו עדות ולא העיד לו, כדכתיב (ויקרא ה')] ונפש כי תחטא ושמעה קול אלה. והוא עד וגו': <b>ועל ביטוי שפתים</b>. שבועה שלא אוכל ואכל, או שאוכל ולא אכל. וכן אכלתי ולא אכל, לא אכלתי ואכל: <b>ועל טומאת מקדש וקדשיו</b>. הנכנס למקדש בטומאה, או שאכל קודש [בטומאה]. אם שגגו בהוראה באחת מכל אלו, אין חייבין קרבן לא בית דין ולא המשיח {יג}, לפי שאין היחידים חייבין על שגגתן חטאת קבועה: <b>והנשיא כיוצא בהם</b>. מלך ששגג {טו} באחד מכל אלו אינו מביא שעיר ופטור משום קרבן, דבכל הנך כתיב ואם לא תגיע ידו ואם לא תשיג ידו, מי שבאים לידי עניות, יצא מלך וכהן גדול {טז} שאינן באין לידי עניות {יז}: <b>ר' עקיבא אומר הנשיא חייב</b>. דבנשיא כתיב (שם ד') וכפר עליו הכהן מחטאתו, ובקרבן עולה ויורד האמור בשמיעת קול, ובבטוי שפתים, ובטומאת מקדש, כתיב (שם ה') וכפר עליו הכהן מחטאתו, ללמדך שהנשיא חייב בהן. והאי דכהן משיח פטור {יח} מקרבן האמור בשמיעת קול ובטוי שפתים וטומאת מקדש, לדברי רבי עקיבא הוא משום דכתיב (שם ו') זה קרבן אהרן ובניו וגו' עשירית האיפה, זה, מיעוט הוא, לומר עשירית האיפה של מנחת חביתין בא חובה לכהן המשיח, ואין עשירית איפה אחר בא לו חובה, למעוטי עשירית האיפה האמור בשמיעת קול וכו' שאין הכהן המשיח מביא אותו. וכיון שמיעטו הכתוב מעשירית האיפה, נתמעט נמי משתי תורים ומכל קרבן האמור בענין. דכתיב בסוף אותה פרשה וכפר עליו הכהן על חטאתו אשר חטא מאחת מאלה, המתכפר באחת מאלה מתכפר בכולן, ושאין מתכפר באחת מאלה אין מתכפר בכולן. ואין הלכה כרבי עקיבא ולא כרבי יוסי, אלא כהן משיח ונשיא חייבין קרבן עולה ויורד על שמיעת קול ועל בטוי שפתים ועל טומאת מקדש, כדמוכח לקמן במתניתין. והא דתנינן אין חייבין על שמיעת הקול וכו' דמשמע לא בית דין ולא כהן משיח, היינו אינו חייב פר הבא על שאר מצות, אבל חייב קרבן עולה ויורד:
<b style="color: gray;">תוי"ט</b>
{יג} <b>לפי</b> מה שכתבתי לעיל (אות ט), הכא נמי לא היה לו לפרש אלא בבית דין. דבכולן פליגי: {יד} <b>על</b> שמיעת הקול כו'. ובדין הוא דלא אבעי למתני, דהא תני לעיל, אין חייבין על עשה ולא תעשה שבמקדש, וטעמא משום דהוי בעולה ויורד, והוא הדין על שמיעת קול ועל בטוי שפתים, דבית דין פטור. והא דקתני הכא, משום דבעי אפלוגי ר' יוסי ור' עקיבא. רש''י: {טו} <b>ולא</b> בעינן שהורה. שאין שגגתו תלויה בהוראתו, וחייב על שגגת מעשה בלבד. דלא ככהן גדול. וכדאיתא בגמרא בריש פרקין: {טז} <b>גמרא</b>. והר''מ הקדים וכתב וכן כהן גדול לדעת ר' יוסי פטור כו' לפי שנאמר כו': {יז} <b>נשיא</b>, דמלך לעולם עשיר הוא. רש''י. משיח, דכתיב והכהן הגדול מאחיו, בנוי בכח בחכמה בעושר כו' [בפרק קמא דיומא משנה ג]: {יח} <b>לא</b> דייק בלישניה, דאכתי לא שמענו דסבירא ליה דפטור כו'. ולשון הר''מ, ור' עקיבא אומר נשיא חייב כו' אמנם כהן גדול אינו חייב כו' לדעת ר' עקיבא כו': {יט} <b>לא</b> דן כו'. הכי תנן במשנה ב' פרק ב' דסנהדרין. ואסיפא סמיך דתני סיפא לא מעיד כו'. ועתוי''ט:
<h3>פרק ב - משנה ו</h3>
כָּל הַמִּצְוֹת שֶׁבַּתּוֹרָה שֶׁחַיָּבִין עַל זְדוֹנָן כָּרֵת וְעַל שִׁגְגָתָן חַטָאת, הַיָּחִיד מֵבִיא כִשְׂבָּה וּשְׂעִירָה {כ}, וְהַנָּשִׂיא שָׂעִיר, וּמָשִׁיחַ וּבֵית דִּין מְבִיאִין פָּר. וּבַעֲבוֹדָה זָרָה, הַיָּחִיד וְהַנָּשִׂיא וְהַמָּשִׁיחַ מְבִיאִין שְׂעִירָה, וּבֵית דִּין פַּר וְשָׂעִיר, פַּר לָעוֹלָה וְשָׂעִיר לַחַטָאת:
<b style="color: gray;">רע"ב</b> <b>ובעבודה זרה היחיד והנשיא והמשיח מביאין שעירה</b>. בפרשת שלח לך בקרבן עבודה זרה כתיב ואם נפש אחת תחטא בשגגה וגו' והקריבה עז, וכתיב בתריה תורה אחת יהיה לכם, השוה את כולן לקרבן זה:
<b style="color: gray;">תוי"ט</b>
{כ} <b>ושעירה</b>. או או קתני. כמבואר בקרא בפרשת ויקרא. וכל הנך דמתניתין מבוארים בקראי שם ובפרשת שלח. ועיין מ''ג בהר''ב:
<h3>פרק ב - משנה ז</h3>
אָשָׁם תָּלוּי, הַיָּחִיד וְהַנָּשִׂיא חַיָּבִין, וּמָשִׁיחַ וּבֵית דִּין פְּטוּרִים. אָשָׁם וַדַּאי, הַיָּחִיד וְהַנָּשִׂיא וְהַמָּשִׁיחַ חַיָּבִין {כב}, וּבֵית דִּין פְּטוּרִין. עַל שְׁמִיעַת הַקּוֹל וְעַל בִּטוּי שְׂפָתַיִם וְעַל טֻמְאַת מִקְדָּשׁ וְקָדָשָׁיו, בֵּית דִּין פְּטוּרִין, וְהַיָּחִיד וְהַנָּשִׂיא וְהַמָּשִׁיחַ חַיָּבִין {כד}, אֶלָּא שֶׁאֵין כֹּהֵן גָּדוֹל חַיָּב עַל טֻמְאַת מִקְדָּשׁ וְקָדָשָׁיו, דִּבְרֵי רַבִּי שִׁמְעוֹן. וּמָה הֵן מְבִיאִין {כה}, קָרְבָּן עוֹלֶה וְיוֹרֵד. רַבִּי אֱלִיעֶזֶר אוֹמֵר, הַנָּשִׂיא מֵבִיא שָׂעִיר:
<b style="color: gray;">רע"ב</b> <b>אשם תלוי</b>. עבירות שחייבין על זדונן כרת ועל שגגתן חטאת קבועה, חייבין על לא הודע שלהן אשם תלוי, כגון כשני זיתים אחד של חלב ואחד של שומן ואכל אחד מהן ואינו יודע איזה מהן אכל: <b>והמשיח ובית דין פטורין</b>. דכתיב בקרבן צבור (ויקרא ד') ונודעה החטאת והקריבו, אין חייבין קרבן אלא על הודע. ומשיח כבית דין {כא}: <b>אשם ודאי</b>. חמשה אשמות הן שבאין על הודאי, אשם מעילות, אשם גזילות, אשם נזיר, אשם מצורע, אשם שפחה חרופה: <b>היחיד והנשיא והמשיח חייבין</b>. שכל אלו מעשה יחיד הם, לא שנא הדיוט ולא שנא משיח ונשיא: <b>ובית דין פכוורים</b>. שאין להוראת בית דין עסק בהם. ואין אשם בא על הוראת בית דין {כג}: אלא שאין כהן גדול חייב על טומאת מקדש וקדשיו דברי רבי שמעון. טעמא דרבי שמעון, דכתיב בטומאת מקדש (במדבר י''ט) ואיש אשר יטמא ולא יתחטא ונכרתה הנפש ההיא מתוך הקהל, מי שחטאו שוה לקהל, יצא כהן גדול שאין חטאו שוה לקהל. שהקהל כל מי שנכנס מהן למקדש שוגג, או עבר עבירה בשוגג, חייב על שגגת מעשה בלבד, וכהן משיח אינו חייב אלא על העלם דבר עם שגגת מעשה, כדמוכח לעיל בפרקין. ואין הלכה כרבי שמעון, אלא כהן גדול מביא קרבן עולה ויורד אף על טומאת מקדש וקדשיו: <b>רבי אליעזר אומר הנשיא מביא שעיר</b>. על טומאת מקדש וקדשיו. לפי שחייבין על זדונו כרת. כדרך שהוא מביא שעיר על שאר מצות שחייבין על זדונן כרת. ואין הלכה כרבי אליעזר, דכיון דאין חייבין על שגגת מקדש וקדשיו חטאת קבועה, אין הנשיא מביא אלא כדרך שהיחיד מביא:
<b style="color: gray;">תוי"ט</b>
{כא} <b>שאין</b> חטאו ושגגתו שוה (כמו חבית דין). אבל נשיא אין שגגתו תלויה בהוראתו: {כב} <b>חייבין</b>, דכתיב באשמות ואם נפש אחת, ונשיא ומשיח בכלל נפש אחת הם. והא דתנן לעיל מ''ג אין חייבין אלא על דבר שזדונו כרת ושגגתו חטאת, וכן המשיח, ואשם ודאי אין שגגתו חטאת, הכי משמע, וכן המשיח דגבי אשם ודאי פר הוא דלא יביא, אבל אשם ודאי יביא כהדיוט. רש''י: {כג} <b>כמו</b> שכתוב במשנה ג' דאין חייבין אלא על דבר שזדונו כרת כו': {כד} <b>חייבין</b>. דכולן בכלל נפש אחת הן. רש''י: {כה} <b>ומה</b> כו'. נראה לי דדברי תנא קמא הם דמהדר על שמיעת הקול ודעמיה. וקאי איחיד, נשיא, ומשיח:
<h2>פרק ג</h2>
<h3>פרק ג - משנה א</h3>
כֹּהֵן מָשִׁיחַ שֶׁחָטָא וְאַחַר כָּךְ עָבַר מִמְּשִׁיחוּתוֹ, וְכֵן נָשִׂיא שֶׁחָטָא וְאַחַר כָּךְ עָבַר מִגְּדֻלָּתוֹ, כֹּהֵן מָשִׁיחַ מֵבִיא פָר, וְהַנָּשִׂיא מֵבִיא שָׂעִיר:
<b style="color: gray;">רע"ב</b> <b>כהן משיח שחטא ואח''כ עבר ממשיחותו</b>. ולא הספיק להביא קרבנו עד שעבר מכהונתו: <b>כהן משיח מביא פר</b>. ואפילו עבר לאחר שהעבירוהו ממשיחותו, אמרינן לקמן במתניתין דמביא פר. ולא נקט ליה אלא משום דאיצטריך למתני דנשיא מביא שעיר כשחטא קודם שהעבירוהו, תני נמי בכהן משיח מביא פר. ונשיא מביא שעיר. דכתיב (ויקרא ד') על חטאתו אשר חטא {א}, מלמד שמביא חטאת כמו שהיה חייב בשעה שחטא:
<b style="color: gray;">תוי"ט</b>
{א} <b>הר''מ</b>. ואני תמה, שזה הכתוב בפרשת כהן משיח כתיב, והכי דריש ליה בגמרא לענין כהן משיח שעבר ואחר כך חטא כו'. ולהכי מסתברא דאין צריך קרא לכשחטא ואח''כ עבר שיביא כשחטא:
<h3>פרק ג - משנה ב</h3>
כֹּהֵן מָשִׁיחַ שֶׁעָבַר מִמְּשִׁיחוּתוֹ וְאַחַר כָּךְ חָטָא, וְכֵן הַנָּשִׂיא שֶׁעָבַר מִגְּדֻלָּתוֹ וְאַחַר כָּךְ חָטָא, כֹּהֵן מָשִׁיחַ מֵבִיא פָר, וְהַנָּשִׂיא כַהֶדְיוֹט:
<b style="color: gray;">רע"ב</b> <b>כהן משיח שעבר ממשיחותו וכו'</b>. אע''פ שאינו עובד, בקדושתו הוא עומד. שאין בין כהן העובד לכהן שעבר, אלא עבודה {ב} ופר יום הכפורים ועשירית האיפה שמקריב בכל יום, כדלקמן. אבל נשיא כיון שהעבירוהו הרי הוא כהדיוט:
<b style="color: gray;">תוי"ט</b>
{ב} <b>הר''מ</b> בפירושו. ותימה, דבמשנה ד' תנן זה וזה שוין בעבודת יוה''כ, וכל שכן עבודת שאר ימים, וכן הוא בהדיא בגמרא. וכ''כ הר''מ והר''ב בעצמם בפרק קמא דמגילה משנה ט'. וכן כתב הר''מ בחבורו בסוף הלכות שגגות. וביומא דף י''ב פסק ר' יוחנן הלכה כר' יוסי, דשני [שמינוהו במקום הראשון ואחר כך עבר פסולו של ראשון ומעבירים השני] אינו ראוי לא לכהן גדול ולא לכהן הדיוט, ומיהו מסיק התם דמודה ר' יוסי שאם עבר ועבד עבודתו כשרה:
<h3>פרק ג - משנה ג</h3>
חָטְאוּ עַד שֶׁלֹּא נִתְמַנּוּ וְאַחַר כָךְ נִתְמַנּוּ, הֲרֵי אֵלּוּ כַהֶדְיוֹט. רַבִּי שִׁמְעוֹן אוֹמֵר, אִם נוֹדַע לָהֶם עַד שֶׁלֹּא נִתְמַנּוּ, חַיָּבִין {ג}. וּמִשֶּׁנִּתְמַנּוּ, פְּטוּרִין. וְאֵיזֶהוּ הַנָּשִׂיא, זֶה הַמֶּלֶךְ, שֶׁנֶּאֱמַר (ויקרא ד), וְעָשָׂה אַחַת מִכָּל מִצְוֹת ה' אֱלֹהָיו, (נָשִׂיא) שֶׁאֵין עַל גַּבָּיו אֶלָּא ה' אֱלֹהָיו:
<b style="color: gray;">רע"ב</b> <b>הרי אלו כהדיוט</b>. שנאמר בנשיא (שם) אשר נשיא יחטא, שחטא כשהוא נשיא. וכן בכהן המשיח נאמר (שם) ואם הכהן המשיח יחטא, שחטא כשהוא משיח:
<b style="color: gray;">תוי"ט</b>
{ג} <b>חייבין</b>. כהדיוט. ומשנתמנו פטורין. ומשמע דלגמרי פטרינהו. וזה לשון רש''י, דרבי שמעון חטאת וידיעה בעי. והוא הדין דפליג ר''ש ברישא כו' דאם נודע לו משעבר דאין מביא שעיר, דחטאת וידיעה בעי כשהוא נשיא:
<h3>פרק ג - משנה ד</h3>
וְאֵיזֶהוּ הַמָּשִׁיחַ, הַמָּשׁוּחַ בְּשֶׁמֶן הַמִּשְׁחָה, לֹא הַמְרֻבֶּה בִבְגָדִים. אֵין בֵּין כֹּהֵן הַמָּשׁוּחַ בְּשֶׁמֶן הַמִּשְׁחָה לִמְרֻבֵּה בְגָדִים, אֶלָּא פַר הַבָּא עַל כָּל הַמִּצְוֹת. וְאֵין בֵּין כֹּהֵן מְשַׁמֵּשׁ לְכֹהֵן שֶׁעָבַר, אֶלָּא פַּר יוֹם הַכִּפּוּרִים וַעֲשִׂירִית הָאֵיפָה. זֶה וָזֶה שָׁוִין בַּעֲבוֹדַת יוֹם הַכִּפּוּרִים, וּמְצֻוִּין עַל הַבְּתוּלָה, וַאֲסוּרִין עַל הָאַלְמָנָה, וְאֵינָן מִטַמְּאִין בִּקְרוֹבֵיהֶן, וְלֹא פוֹרְעִין, וְלֹא פוֹרְמִין, וּמַחֲזִירִין אֶת הָרוֹצֵחַ:
<b style="color: gray;">רע"ב</b> <b>המרובה בבגדים</b>. לאחר שנגנזה צלוחית של שמן המשחה היה כ''ג נכנמ לכהונה גדולה בלבישת שמונה בגדים, כדכתיב (שם כ''א) ומלא את ידו ללבוש את הבגדים: <b>אלא פר הבא על כל המצות</b>. שאין מרובה בבגדים מביא פר על שגגתו, דכהן המשיח כתיב: <b>בעבודת יוה''כ</b>. שאין עבודת אותו היום בשרה אלא בכ''ג בלבד, וכהן המשמש וכהן שעבר שוין בה: <b>ולא פורעין ולא פורמין</b>. כדכתיב בכהן גדול (שם) את ראשו לא יפרע ובגדיו לא יפרום: <b>ומחזירין את הרוצח</b>. אם מת אחד מהם, חוזר הרוצח מעיר מקלטו, כדכתיב (במדבר ל''ה) עד מות הכהן הגדול:
<b style="color: gray;">תוי"ט</b> <b>.אין</b> פירוש למשנה זו
<h3>פרק ג - משנה ה</h3>
כֹּהֵן גָדוֹל פּוֹרֵם מִלְּמַטָה, וְהַהֶדְיוֹט מִלְמַעְלָה. כֹּהֵן גָּדוֹל מַקְרִיב אוֹנֵן וְלֹא אוֹכֵל, וְהַהֶדְיוֹט לֹא מַקְרִיב וְלֹא אוֹכֵל:
<b style="color: gray;">רע"ב</b> <b>כ''ג פורם מלמטה</b>. אם מת לו מת שחייב לקרוע עליו, קורע מלמטה בכנף בגדו הסמוך לרגליו. והאי דכתיב ובגדיו לא יפרום, שאינו פורם כשאר כל אדם: <b>מלמעלה</b>. כנגד החזה סמוך לכתף, כשאר העם: <b>אונן</b>. מי שמת לו אחד משבעה קרובים שחייב להתאבל עליו, יום המיתה כולו בין נקבר המת בין לא נקבר, הוא אונן דאורייתא, ומיום המיתה ואילך כל זמן שלא נקבר המת הוא אונן דרבנן, ויום הקבורה הוא אונן דרבנן כל אותו היום אפילו לאחר קבורה, ומשנקבר המת ביום ראשון של מיתה כל הלילה שלאחריו הוא אונן דרבנן: <b>כ''ג מקריב אונן ולא אוכל</b>. מן הקדשים. שכן מצינו באהרן ביום שמתו נדב ואביהוא אמר ואכלתי חטאת היום הייטב בעיני ה', על האכילה היה מקפיד לא על ההקרבה. ודוקא אהרן שהוא כ''ג, אבל בניו שהיו כהנים הדיוטים היו אסורים אותו היום בין להקריב בין לאבול:
<b style="color: gray;">תוי"ט</b> .אין פירוש למשנה זו
<h3>פרק ג - משנה ו</h3>
כָּל הַתָּדִיר מֵחֲבֵרוֹ, קוֹדֵם אֶת חֲבֵרוֹ. וְכָל הַמְקֻדָּשׁ מֵחֲבֵרוֹ, קוֹדֵם אֶת חֲבֵרוֹ. פַּר הַמָּשִׁיחַ וּפַר הָעֵדָה עוֹמְדִים, פַּר הַמָּשִׁיחַ קוֹדֵם לְפַר הָעֵדָה בְּכָל מַעֲשָׂיו:
<b style="color: gray;">רע"ב</b> <b>התדיר מחבירו הוא קודם</b>. דאמר קרא (במדבר כ''ח) מלבד עולת הבוקר אשר לעולת התמיד. מכדי כתיב עולת הבוקר, אשר לעולת התמיד למה לי, אלא אמר רחמנא האי משום דתדיר, קדים ברישא: <b>וכל המקודש מחבירו וכו'</b>. דהכי אשכחן בכהן, דכתיב ביה וקדשתו, ואמרינן לפתוח ראשון {ד} ולברך ראשון וליטול מנה יפה ראשון: <b>פר משיח קודם</b>. הואיל ומשיח מכפר ועדה מתכפרת, בדין הוא שיקדים מכפר למתכפר. וכן הוא אומר (ויקרא ט''ז) וכפר בעדו ובעד ביתו, ואח''כ ובעד כל קהל ישראל:
<b style="color: gray;">תוי"ט</b>
{ד} [פירש רש''י], לקרות בתורה. ולברך ראשון, פירש רש''י, בזימון:
<h3>פרק ג - משנה ז</h3>
הָאִישׁ קוֹדֵם לָאִשָּׁה לְהַחֲיוֹת {ה} וּלְהָשִׁיב אֲבֵדָה, וְהָאִשָּׁה קוֹדֶמֶת לָאִישׁ לִכְסוּת {ו} וּלְהוֹצִיאָהּ מִבֵּית הַשֶּׁבִי. בִּזְמַן שֶׁשְּׁנֵיהֶם עוֹמְדִים לְקַלְקָלָה, הָאִישׁ קוֹדֵם לָאִשָּׁה:
<b style="color: gray;">רע"ב</b> <b>האיש קודם לאשה</b>. שהוא מקודש ממנה, שהאיש חייב בכל המצות והאשה אינה חייבת במצות עשה שהזמן גרמא: <b>והאשה קודמת לאיש בכמות</b>. שבושתה מרובה מבושתו של איש: <b>לקלקלה</b>. לביאה. ולמשכב זכור: <b>האיש קודם</b>. שזו דרכה בכך וזה אין דרכו בכך:
<b style="color: gray;">תוי"ט</b>
{ה} <b>להחיות</b>. להצילם אם הם טובעים בנהר וכיוצא בזה. [ב''י]: {ו} <b>לכסות</b>. נקט כסות. והוא הדין לאכילה. דחד טעמא הוא. ב''י:
<h3>פרק ג - משנה ח</h3>
כֹּהֵן קוֹדֵם לְלֵוִי {ז}, לֵוִי לְיִשְׂרָאֵל, יִשְׂרָאֵל לְמַמְזֵר {ח}, וּמַמְזֵר לְנָתִין, וְנָתִין לְגֵר, וְגֵר לְעֶבֶד מְשֻׁחְרָר. אֵימָתַי, בִּזְמַן שֶׁכֻּלָּן שָׁוִין. אֲבָל אִם הָיָה מַמְזֵר תַּלְמִיד חָכָם וְכֹהֵן גָּדוֹל עַם הָאָרֶץ {יא}, מַמְזֵר תַּלְמִיד חָכָם קוֹדֵם לְכֹהֵן גָּדוֹל עַם הָאָרֶץ:
<b style="color: gray;">רע"ב</b> <b>לוי קודם לישראל</b>. דכתיב (דברים י') בעת ההיא הבדיל ה' את שבט הלוי מתוך בני ישראל: <b>ישראל קודם לממזר</b>. האי מיוחמ והאי לאו מיוחס: <b>ממזר קודם לנתין</b>. זה בא מטפה כשרה וזה בא מטפה פסולה {ט}: <b>נתין קודם לגר</b>. זה גדל עמנו בקדושה וזה לא גדל עמנו בקדושה: <b>גר קודם לעבד</b>. זה לא היה בכלל ארור וזה היה בכלל ארור {י}: <b>ממזר ת''ח קודם לכ''ג עם הארץ</b>. דכתיב (משלי ג') יקרה היא מפנינים, יקרה היא מכהן גדול שנכנס לפני ולפנים:
<b style="color: gray;">תוי"ט</b>
{ז} <b>כהן</b> קודם כו'. שנאמר [דברי הימים א כג] בני עמרם אהרן ומשה ויבדל אהרן להקדישו קודש קדשים: {ח} <b>לממזר</b>. הר''מ כתב, ישראל לחלל דבת חלל פסולה לכהונה, וחלל לשתוקי, ושתוקי לאסופי, ואסופי לממזר. שהממזר ודאי, והאחרים ספק: {ט} <b>גמרא</b>, ואפילו ממזרת שילדה מנכרי ועבד שהולד ממזר כו', מכל מקום יש בו מקצת כשרות מהאם, דהא אמרינן שלשה שותפים באדם, הקב''ה, אביו, ואמו כו': {י} <b>רוצה</b> לומר, ממה שכתוב בתורה ארור כנען. הר''מ: {יא} <b>וכהן</b> גדול עם הארץ. בזמן בית שני שלא דקדקו לקיים והכהן הגדול מאחיו שיהא גדול בחכמה: