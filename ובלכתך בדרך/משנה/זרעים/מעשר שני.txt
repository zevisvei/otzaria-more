<h1>משנה - מעשר שני</h1>

<h2>פרק א</h2>
<h3>פרק א - משנה א</h3>
מַעֲשֵׂר שֵׁנִי, אֵין מוֹכְרִין אוֹתוֹ, וְאֵין מְמַשְׁכְּנִין אוֹתוֹ {ב}, וְאֵין מַחֲלִיפִין אוֹתוֹ, וְלֹא שׁוֹקְלִין כְּנֶּגְדּוֹ. וְלֹא יֹאמַר אָדָם לַחֲבֵרוֹ בִּירוּשָׁלַיִם, הֵילָךְ יַיִן וְתֶן לִי שֶׁמֶן. וְכֵן שְׁאָר כָּל הַפֵּרוֹת. אֲבָל נוֹתְנִין זֶה לָזֶה מַתְּנַת חִנָּם:
<b style="color: gray;">רע"ב</b> <b>מעשר שני אין מוכרין אותו</b>. אפילו להוליכו לירושלים לפי שהוא קדש. וסתם מתניתין כר''מ {א} דאמר מעשר [שני] ממון גבוה הוא: <b>ואין מחליפין אותו</b>. לא יאמר לו הילך יין ותן לי שמן, שמן ותן לי יין: <b>ואין שוקלין כנגדו</b>. סלע של חולין כנגד סלע של מעשר שני, {ג}, משום בזוי מצוה: <b>ולא יאמר אדם לחבירו בירושלים</b>. לעיל איירי חוץ לירושלים, והכא קמשמע לן דאפילו בירושלים שקונין בדמיו מאכל ומשתה אינו רשאי להחליף: <b>וכן שאר כל הפירות</b>. אפילו אותן פירות דמעשר דידהו לא הוי אלא מדרבנן: <b>אבל נותנים זה לזה מתנת חנם</b>. כגון שמזמינו לאכול עמו על שולחנו. ודברי הכל היא, אבל לתת לו במתנה ממש לדברי האומר מתנה כמכר אסור {ד}:
<b style="color: gray;">תוי"ט</b>
{א} ובית הלל נמי סברי דממון גבוה הוא לקמן במ''ג פרק ה': {ב} <b>ואין</b> ממשכנין אותו. מפני שכתוב בו ברכה. ירושלמי: {ג} <b>ואפילו</b> אם שוקל כדי לחלל על הסלע, מעשר שני, שמא לא יכוון משקלותיו ולא יחלל (ועיין במס' שבת דף כב:). וכל שכן פירות כנגד פירות דאין שוקלין. הר''ש: {ד} <b>ונראה</b> לי דדוקא לענין לתת במתנה כ. עשר שני, פליגי. אבל אפשר ויכול להיות דלקבוע למעשר כולי עלמא מודו דאין מתנה קובעת כמכר, וכשני סתמות מ''א פרק ב' וכמ''ב פרק ג' דמעשרות. תוי''ט:
<h3>פרק א - משנה ב</h3>
מַעְשַׂר בְּהֵמָה, אֵין מוֹכְרִין אוֹתוֹ תָּמִים חַי, וְלֹא בַעַל מוּם חַי וְשָׁחוּט, וְאֵין מְקַדְּשִׁין בּוֹ הָאִשָּׁה. הַבְּכוֹר מוֹכְרִין אוֹתוֹ {ה} תָּמִים חַי, וּבַעַל מוּם חַי וְשָׁחוּט וּמְקַדְּשִׁין בּוֹ הָאִשָּׁה. אֵין מְחַלְּלִין מַעֲשֵׂר שֵׁנִי עַל אֲסִימוֹן וְלֹא עַל הַמַּטְבֵּעַ שֶׁאֵינוֹ יוֹצֵא, וְלֹא עַל הַמָּעוֹת שֶׁאֵינָן בִּרְשׁוּתוֹ:
<b style="color: gray;">רע"ב</b> <b>אין מוכרין אותו</b>. דגמרינן גאולה גאולה מחרמים, נאמר במעשר (ויקרא כז) לא יגאל, ונאמר בחרמים (שם) לא ימכר ולא יגאל, מה להלן מכירה עמו אף כאן מכירה עמו: <b>תמים חי</b>. והוא הדין נמי שחוט, שנאמר לא יגאל אינו נמכר לא חי ולא שחוט לא תמים ולא בעל מום. אלא תמים, חלבו ודמו קרבין על גבי המזבח והבשר אוכלין אותו הבעלים בירושלים. ובעל מום אוכלים אותו הבעלים בכל מקום. ואיידי דבעי למתני סיפא גבי בכור מוכרים אותו תמים חי, תני נמי רישא תמים חי: <b>ואין מקדשין בו את האשה</b>. דהוי כמכר: <b>הבכור מוכרין אותו תמים חי</b>. משום דבבכור כתיב (במדבר יח) לא תפדה אבל נמכר הוא: <b>ומקדשין בו את האשה</b>. דממונו של כהן הוא ומותר למוכרו: <b>אסימון</b>. מטבע שאין עליו צורה, ואין מחללין עליו מעשר שני דכתיב (דברים יד) וצרת הכסף בידך, כסף שיש עליו צורה: <b>ולא על המטבע</b>. שאינו יוצא. דכתיב (שם) ונתת הכסף בכל אשר תאוה נפשך, פרט לכסף שאינו יוצא, שאינו יכול לקנות ממנו מה שהוא רוצה: <b>ולא על המעות שאינן ברשותו</b>. כגון שנפל כיסו לים הגדול אינו יכול לפדות מעשר שני על מעות שבתוכו, שהוא צריך לשכור מי ששט על פני המים להוציאו:
<b style="color: gray;">תוי"ט</b>
{ה} <b>הבכור</b> מוכרין אותו. ואם תאמר כיון שהבכור, לכהן מה תועלת לזה שקנאו. הנה התועלת כי אם נפ. ל בו מום והוא אצלו יאכל אותו הקונה אותו. הר''מ. ומתניתין בזמן הזה, דבזמן הסקדש אין מוכרין אותו תכ. ים שעומד לקרבן ואין לכהן זכות בו כדאיתא בפ''ק דתמורה. וסשום הכי לא מצי קתני שחומ, דתמים שחוט בזמן הזה יקבר, כדתנן סוף פרק ה' דבכורות. תוי''מ:
<h3>פרק א - משנה ג</h3>
הַלוֹקֵחַ בְּהֵמָה לְזִבְחֵי שְׁלָמִים, אוֹ חַיָּה לִבְשַׂר תַּאֲוָה, יָצָא הָעוֹר לְחֻלִין {ו}, אַף עַל פִּי שֶׁהָעוֹר מְרֻבֶּה עַל הַבָּשָׂר. כַּדֵּי יַיִן סְתוּמוֹת, מְקוֹם שֶׁדַּרְכָּן לִמָּכֵר סְתוּמוֹת {ז}, יָצָא קַנְקַן לְחֻלִּין. הָאֱגוֹזִים וְהַשְּׁקֵדִים, יָצְאוּ קְלִפֵּיהֶם לְחֻלִּין. הַתֶּמֶד עַד שֶׁלֹּא הֶחְמִיץ, אֵינוֹ נִלְקָח בְּכֶסֶף מַעֲשֵׂר. וּמִשֶּׁהֶחְמִיץ, נִלְקָח בְּכֶסֶף מַעֲשֵׂר:
<b style="color: gray;">רע"ב</b> <b>הלוקח בהמה, לזבחי</b>. שלמים. ממעות מעשר שני, שכך הוא עיקר מצות מעות מעשר שני לקנות מהם שלמים, דילפינן שם שם לגזרה שוה מהר עיבל: <b>וחיה</b>. שאינה ראויה להקרבה, וקנאה ממעות מעשר שני לאכול אותה בשר תאוה, כלומר חולין: <b>יצא העור לחולין</b>. וא''צ לאכול דמיו בירושלים: <b>יצא הקנקן לחולין</b>. ואין צריך למכרו ולאכול דמיו בקדושת מעשר בירושלים. והני מילי כשהמוכר והקונה הדיוטים ואין נותנים עיניהם אלא בבשר לאכול וביין לשתות אבל אם אחד מהם אומן לעבד עורות, או יוצר חרס דעכשיו ודאי נותן עיניו בעורות או בקנקנין, נעשה כקונה זה בפני עצמו וזה בפני עצמו, ולא יצאו לחולין: <b>התמד</b>. פסולת של ענבים שנתן עליהם מים {ח}: <b>אינו נלקח בכסף מעשר</b>. דחשיב כמו מים, ואנן בעינן פרי מפרי וגדולי קרקע {ט}: <b>נלקח בכסף מעשר</b>. דכיון שהחמיץ חשיב אוכל, והוא דרמא תלתא ואשכח ארבעה:
<b style="color: gray;">תוי"ט</b>
{ו} <b>יצא העור לחולין</b>. כולהו נפקא לן ברפ''ב דעירובין. דתניא, בבקר, מלמד שלוקחים בקר על גבי עורו. ובצאן, מלמד שלוקחין צאן על גבי גיזותיה: <b>וביין</b>, מלמד שלוקחין יין על גבי קנקנו. ובשכר, מלמד שלוקחין תמד משהחמיץ. ומיתורא דבי''ת דריש. וחיה לבשר תאוה דנקנה אגב העור, וקליפי אגוזים, ילפינן במה מצינו. הר''ש: {ז} <b>שדרכן</b> למכור סתומות. כלומר שמוכרין הקנקן עם היין. תוי''ט בשם הפי': {ח} <b>ובפרק</b> בתרא דמעשרות מ''ו מפרש, דכן בשמרים: {ט} <b>ולקמן</b> במ''ה הביא ברייתא, דממעיט מים ומלח מגידולי קרקע, ופירש הר''מ שהמים יסוד פשוט הם, והמלח אדמה שרופה, ומה שהביא הר'ב כאן שממעטים מש משום ולא הוי פרי מפרי, הוא בריתא בעירובין [דף כ''ז]. וצריך לומר דהך ברייתא סברה, שאף על פי שהמים נקוים מתחת לארץ ככתוב במעשה בראשית ולא מקרקע גדלי, מכל מקום הואיל ונובעים הם מהארץ ונראין כאילו גדילים ורבים מן הקרקע, איצטריך למעוטינהו משום דלא הוי פירי מפירי, וכן לאותו המלח שהוא מים שרופים. תוי''ט:
<h3>פרק א - משנה ד</h3>
הַלּוֹקֵחַ חַיָּה לְזִבְחֵי שְׁלָמִים, בְּהֵמָה לִבְשַׂר תַּאֲוָה, לֹא יָצָא הָעוֹר לְחֻלִּין. כַּדֵּי יַיִן פְּתוּחוֹת אוֹ סְתוּמוֹת, מְקוֹם שֶׁדַרְכָּן לִמָּכֵר פְּתוּחוֹת, לֹא יָצָא קַנְקַן לְחֻלִּין. סַלֵּי זֵיתִים וְסַלֵּי עֲנָבִים עִם הַכֶּלִי, לֹא יָצְאוּ דְמֵי הַכֶּלִי לְחֻלִּין:
<b style="color: gray;">רע"ב</b> <b>הלוקח חיה לזבחי שלמים</b>. ואין קרבן בא מן החיה, דכתיב (ויקרא א) מן הבקר ומן הצאן: <b>ובהמה לבשר תאוה</b>. חכמים גזרו שלא יקנו בהמה ממעות מעשר שני אלא שלמים, לפי שבראשונה היה מותר, ליקח בהמה לבשר תאוה, כיון שראו שהיו הכל לוקחים בהמה לבשר תאוה ומבריחים אותה מעל גבי המזבח חזרו ואמרו לא יקחו: <b>אין העור יוצא לחולין</b>. כלומר אינו בתורת זו שיצא העור לחולין, אלא לא קנה מעשר לא החיה ולא הבהמה, דנעשה כקונה שור לחרישה בדמי מעשר, דלא קנה מעשר: <b>לא יצא הקנקן לחולין</b>. כיון שנהגו למכור היין בלא הקנקן: <b>לא יצאו דמי הכלי לחולין</b>. לפי שדרך למכרן בלא הכלי:
<b style="color: gray;">תוי"ט</b> <b>.אין</b> פירוש למשנה זו
<h3>פרק א - משנה ה</h3>
הַלּוֹקֵחַ מַיִם, וּמֶלַח, וּפֵרוֹת הַמְחֻבָּרִים לַקַּרְקַע, אוֹ פֵרוֹת שֶׁאֵינָן יְכוֹלִין לְהַגִּיעַ לִירוּשָׁלַיִם, לֹא קָנָה מַעֲשֵׂר. הַלּוֹקֵחַ פֵּרוֹת, שׁוֹגֵג, יַחְזְרוּ דָמִים לִמְקוֹמָן. מֵזִיד, יַעֲלוּ וְיֵאָכְלוּ בַמָּקוֹם. וְאִם אֵין מִקְדָּשׁ, יִרְקָבוּ:
<b style="color: gray;">רע"ב</b> <b>הלוקח מים ומלח וכו'</b>. מים ומלח אין נקנים בכסף מעשר שני, דכתיב (דברים יד) ונתת הכסף בכל אשר תאוה נפשך, כלל, בבקר ובצאן וביין ובשכר, פרט, ובכל אשר תשאלך נפשך, חזר וכלל, כלל ופרט וכלל אי אתה דן אלא כעין הפרט, מה הפרט מפורש דבר שהוא אוכל וגדולי קרקע, דבקר וצאן גדלים מן הצמחים שהם גדולי קרקע, ותלוש, ודבר המתקיים עד שמוליכן לירושלים, אף כל דבר שהוא אוכל וגדולי קרקע ותלוש, ודבר המתקיים, יצאו מים ומלח שאע''פ שהן אוכל אינן גדולי קרקע, יצאו פירות המחוברים לקרקע, שאינן תלושים, יצאו פירות הנרקבים קודם שיגיעו לירושלים שאינן דבר המתקיים, שכל אלו אין נקחים בכסף מעשר: <b>לא קנה מעשר</b>. ולא חלה קדושת מעשר על הדבר הקנוי ולא יצאו המעות לחולין: <b>הלוקח פירות שוגג</b>. שלא היה יודע שמכסף מעשר הוא קונה: <b>יחזרו דמים למקומן</b>. המוכר לוקח פירותיו ומחזיר הדמים, משום דהוי כמקח טעות, שאם היה יודע הלוקח שהם דמי מעשר לא היה לוקח בהם פירות הללו, משום טורח הדרך, וכיון דשוגג הוא בטל מקח {י}: <b>מזיד</b>. שידע שכסף מעשר הוא: <b>יעלו ויאכלו במקום</b>. אשר יבחר ה', כלומר בירושלים: <b>ואם אין מקדש ירקבו</b>. שהדבר הקנוי בכסף מעשר אינו נפדה טהור בריחוק מקום, כדתנן לקמן בפרק ג':
<b style="color: gray;">תוי"ט</b>
{י} כלומר דאנן סהדי שלא היה לוקח בהם, ומשום הכי לא מצי המוכר לטעון דילמא מזיד הוא. אבל אין לפרש במאמינו, דאם כן, לקמן במ''ז דמוקי לה הר''ב בברח או במזיד, לוקמיה באינו מאמינו. כן נראה לי. תוי''ט:
<h3>פרק א - משנה ו</h3>
הַלּוֹקֵחַ בְּהֵמָה, שׁוֹגֵג, יַחְזְרוּ דָמֶיהָ לִמְקוֹמָן. מֵזִיד, תַּעֲלֶה וְתֵאָכֵל בַּמָּקוֹם. וְאִם אֵין מִקְדָּשׁ, תִּקָּבֵר {יא} עַל יְדֵי עוֹרָהּ:
<b style="color: gray;">רע"ב</b> <b>תקבר ע''י עורה</b>. עם עורה {יב}, לפי שגם עורה אסור:
<b style="color: gray;">תוי"ט</b>
{יא} <b>תקבר</b>. אם מתה. כך כתב הר''מ, וכך תנן בפ''ג משנה י''א: {יב} <b>ולא</b> דמי למשנה ג' דיצא העור לחולין, דהתם לזבחי שלמים נקנית ונותן עיניו בבשר. אבל הכא דתקבר, נמצא שהוא כאילו לא נתן עיניו בבשר. תוי''ט:
<h3>פרק א - משנה ז</h3>
אֵין לוֹקְחִין עֲבָדִים וּשְׁפָחוֹת וְקַרְקָעוֹת וּבְהֵמָה טְמֵאָה מִדְּמֵי מַעֲשֵׂר שֵׁנִי. וְאִם לָקַח, יֹאכַל כְּנֶגְדָּן {יג}. אֵין מְבִיאִין קִנֵּי זָבִים, וְקִנֵּי זָבוֹת, וְקִנֵּי יוֹלְדוֹת, חַטָאוֹת, וַאֲשָׁמוֹת, מִדְּמֵי מַעֲשֵׂר שֵׁנִי. וְאִם הֵבִיא, יֹאכַל כְּנֶגְדָּם. זֶה הַכְּלָל, כָּל שֶׁהוּא חוּץ לַאֲכִילָה וְלִשְׁתִיָּה וּלְסִיכָה מִדְּמֵי מַעֲשֵׂר שֵׁנִי, יֹאכַל כְּנֶגְדּוֹ:
<b style="color: gray;">רע"ב</b> <b>אין לוקחין עבדים וקרקעות</b>. לפי שאינן אוכל, ורחמנא אמר (דברים יד) בבקר ובצאן ואכלת שם: <b>יאכל כנגדן</b>. כנגד מעות מעשר שני שהוציא בדברים הללו, יוציא משלו ויקנה דבר שהוא אוכל ויאכל בקדושת מעשר בירושלים. והכא מיירי כשברח המוכר ומשום הכי לא תנא יחזרו דמים למקומן. אי נמי מתניתין איירי במזיד, אבל שוגג יחזרו דמים למקומן: <b>קיני זבים וקיני זבות</b>. שתי תורים או שני בני יונה שחייבין הזבים והזבות להביא. וקיימא לן דכל דבר שהוא חובה אינו בא אלא מן החולין, שאין אדם פורע חובו במעות מעשר שני:
<b style="color: gray;">תוי"ט</b>
{יג} <b>יאכל</b> כנגדן. שיחלל אלו המעות על אותן שביד המוכר. וכולה מלתא משום קנסא, כדמוכח בגמרא רש''י פרק ב' דקדושין דף נ''ו.:
<h2>פרק ב</h2>
<h3>פרק ב - משנה א</h3>
מַעֲשֵׂר שֵׁנִי, נִתָּן לַאֲכִילָה וְלִשְׁתִיָּה וּלְסִיכָה, וְלֶאֱכוֹל דָּבָר שֶׁדַּרְכּוֹ לֶאֱכוֹל, לָסוּךְ דָּבָר שֶׁדַּרְכּוֹ לָסוּךְ. לֹא יָסוּךְ יַיִן וָחֹמֶץ, אֲבָל סָךְ הוּא אֶת הַשֶּׁמֶן. אֵין מְפַטְמִין שֶׁמֶן שֶׁל מַעֲשֵׂר שֵׁנִי, וְאֵין לוֹקְחִין בִּדְמֵי מַעֲשֵׂר שֵׁנִי שֶׁמֶן מְפֻטָם, אֲבָל מְפַטֵם הוּא אֶת הַיָּיִן {ב}. נָפַל לְתוֹכוֹ דְבַשׁ וּתְבָלִין וְהִשְׁבִּיחוּ, הַשֶּׁבַח לְפִי חֶשְׁבּוֹן. דָּגִים שֶׁנִּתְבַּשְּׁלוּ עִם הַקַּפְלוֹטוֹת שֶׁל מַעֲשֵׂר שֵׁנִי וְהִשְׁבִּיחוּ, הַשֶּׁבַח לְפִי חֶשְׁבּוֹן. עִסָּה שֶׁל מַעֲשֵׂר שֵׁנִי שֶׁאֲפָאָהּ וְהִשְׁבִּיחָה, הַשֶּׁבַח לַשֵּׁנִי. זֶה הַכְּלָל, כָּל שֶׁשִּׁבְחוֹ נִכָּר {ג}, הַשֶּׁבַח לְפִי הַחֶשְׁבּוֹן. וְכָל שֶׁאֵין שִׁבְחוֹ נִכָּר, הַשֶּׁבַח לַשֵּׁנִי:
<b style="color: gray;">רע"ב</b> <b>מעשר שני נתן לאכילה ולשתיה</b>. דכתיב (דברים יד) בבקר ובצאן וביין ובשכר ואכלת שם, ושתיה בכלל אכילה {א}. וסיכה כשתיה דכתיב (תהלים קט) ותבא כמים בקרבו וכשמן בעצמותיו: <b>לאכול דבר שדרכו לאכול</b>. שאם קנה בכסף מעשר פת ונתעפשה, יין והקרים, תבשיל ונבאש, אין מחייבין אותו לאכול דבר שאין דרכו לאכול כדי שלא יפסדו מעות של מעשר שני. אי נמי בקש לאכול תרדין לחין חיין או לכוס חטין חיות, אין שומעין לו, כיון שאין דרכן לאכלן כך: <b>אין מפטמין את השמן</b>. לשים בתוכו עקרין וראשי בשמים, משום דבלעי השמן ואזיל לאבוד, שהשרשים אינן נאכלין: <b>ואין לוקחין בדמי מעשר שני שמן מפוטם</b>. משום דבעינן דבר השוה לכל אדם, וזה אינו אלא למפונקים ולמעונגים: <b>אבל מפטם הוא את היין</b>. לעשותו ינומולין וכיוצא בהן: <b>נפל</b>. לתוך יין של מע''ש כשהוא חוץ לירושלים דבש ותבלין והשביח, חולקין את השבח לפי חשבון, כגון אם היין שוה ב' סלעים ודבש ותבלין שוין סלע והשביחו ועמדו על ד' סלעים, פודה את היין בב' סלעים ושני שליש. סלע: <b>קפלוטות</b>. כרתי פורו''ש בלע''ז: <b>השבח לשני</b>. ופודה את הפת בשויו, ואין חולקין השבח לעצים של חולין, אלא כל השבח למעשר שני, לפי שאין שבח עצים ניכר בפת: <b>כל ששבחו ניכר</b>. ששבח החולין ניכר במעשר שני, שהוסיפו החולין על המעשר במדה ובמשקל, אבל אם לא הוסיפו אלא בטעם אע''פ שנתעלה בדמים מחמת הטעם, אין זה שבחו ניכר:
<b style="color: gray;">תוי"ט</b>
{א} <b>במסכת</b> יומא (דף עו) מסיק דשתיה בכלל אכילה מדכתיב ובשכר, וגמר שכר שכר מנזיר, מה בנזיר, יין דרך שכרותו בשתיה, אף כאן [בשכר] יין בשתיה, וקרייה רחמנא ואכלת. תוי''ט. בהוספת לשון הגמרא ופירש''י: {ב} <b>את</b> היין נראה לי. לפי שאין היין נבלע בהם אבל הם נותנים טעם טוב ביין. תוי''ט. ולי נראה דהיין שותין עם הדבש והבשמים, מה שאין כן בשמן. ת''ח: {ג} <b>ששבחו</b> ניכר. לא דמי לשבח עצים דמשנה ה' פ''ג דערלה דיש שבח עצים בפת, שהם איסורי הנאה. [ועיין שם בעתוי''ט אות ח]:
<h3>פרק ב - משנה ב</h3>
רַבִּי שִׁמְעוֹן אוֹמֵר, אֵין סָכִין שֶׁמֶן שֶׁל מַעֲשֵׂר שֵׁנִי בִּירוּשָׁלַיִם. וַחֲכָמִים מַתִּירִין. אָמְרוּ לוֹ לְרַבִּי שִׁמְעוֹן, אִם הֵקֵל בִּתְרוּמָה חֲמוּרָה, לֹא נָקֵל בְּמַעֲשֵׂר שֵׁנִי הַקַּל. אָמַר לָהֶם, מַה, לֹא {ה} אִם הֵקֵל בַּתְרוּמָה הַחֲמוּרָה מְקוֹם שֶׁהֵקֵל בַּכַּרְשִׁינִים וּבַתִּלְתָּן, נָקֵל בְּמַעֲשֵׂר שֵׁנִי הַקַּל מְקוֹם שֶׁלֹּא הֵקֵל בַּכַּרְשִׁינִים וּבַתִּלְתָּן:
<b style="color: gray;">רע"ב</b> <b>רבי שמעון אומר אין סכין</b>. קסבר לא ניתן שמן של מעשר שני לסיכה {ד} אלא לאכילה בלבד: <b>אם הקל בתרומה</b>. שאתה מודה דמותרת בסיכה, כדתנן בפרק שמיני דשביעית וכן בתרומה וכן במעשר שני, ולא קא מפלגת בתרומה: <b>שהקל בכרשינין ובתלתן</b>. של תרומה יותר מבמעשר שני, כדבעינן למימר לקמן, הלכך דין הוא נמי שנקל בסיכה גבי תרומה. ואין הלכה כר' שמעון:
<b style="color: gray;">תוי"ט</b>
{ד} <b>ועל</b> פירוש זה הקשה הר''מ דאם כן הוה ליה למימר ר' שמעון אומר אין סכין מעשר שני, ולמה לו להזכיר בירושלים. ומפרש, שרבי שמעון אומר שאסור לאדם לומר לחבירו בירושלים שהוא מקום מיוחד. להוציא מעשר שני, שימשח אותו בשמן של מעשר שני ותמשח יד מושחו ותהיה זה שכרו על המשיחה שמשחו, ואינו מותר שישתכר אדם ממעות מעשר שני. וחכמים מתירין זה כי הם אומרים שאין דמים למשיחת ידו ואין מקפידין בזה: {ה} <b>מה</b> לא כו'. פירוש, מה זה, לא כך, אם הקל וכו':
<h3>פרק ב - משנה ג</h3>
תִּלְתָּן שֶׁל מַעֲשֵׂר שֵׁנִי, תֵּאָכֵל צִמְחוֹנִים. וְשֶׁל תְּרוּמָה, בֵּית שַּׁמַּאי אוֹמְרִים, כָּל מַעֲשֶׂיהָ בְּטָהֳרָה, חוּץ מֵחֲפִיפָתָהּ. וּבֵית הִלֵּל אוֹמְרִים, כָּל מַעֲשֶׂיהָ בְּטֻמְאָה, חוּץ מִשְּׁרִיָּתָהּ:
<b style="color: gray;">רע"ב</b> <b>תאכל צמחונים</b>. כשהן ירקות לחין {ו}, ולא יניחם עד שיגדלו ולא יהיו ראויות לאכילה {ז}. אבל בתרומה תאכל בין צמחונין בין יבישים: <b>בית שמאי אומרים כל מעשיה בטהרה</b>. אע''ג דתלתן לאו אוכל גמור הוא, ואין תרומה נוהגת בו אלא לפי שנאכל לקצת בני אדם, הילכך נאכל בטומאה, מכל מקום לבית שמאי צריך שיהיו כל מעשיה בטהרה ובנטילת ידים, כדין כל שאר אוכלים של תרומה שהנוגע בהם צריך נטילת ידים תחלה, וטעמא כדי שידעו שהם תרומה ולא יאכלו לזרים: <b>חוץ מחפיפתה</b>. שבלא נטילת ידים יכולים לחוף בהן ראשן. וכך היה דרכן לחוף ראשן בתלתן: <b>כל מעשיה בטומאה חוץ משרייתה</b>. במים, שצריך לשרותן בטהרה. שאם שורה אותן בלא נטילת ידים שרייתן מכשירתן לקבל טומאה, והוא מטמאן מיד בידיו. ואסרו זה בלבד משום היכר כדי שידעו שהיא תרומה:
<b style="color: gray;">תוי"ט</b>
{ו} <b>שהרי</b> הוא מפסידה, ואסור. הרדב''ז: {ז} <b>ובזה</b> חמיר מעשר שני מתרומה. ובחיבור הר''מ מפרש מתניתין באופן אחר. וכתב עליו בכ''מ שהחומר במעשר שני מבתרומה, לא לענין דתאכל צמחונים אלא לענין שאר דברים שבמשנה:
<h3>פרק ב - משנה ד</h3>
כַּרְשִׁינֵי מַעֲשֵׂר שֵׁנִי, יֵאָכְלוּ צִמְחוֹנִים, וְנִכְנָסִין לִירוּשָׁלַיִם וְיוֹצְאִין. נִטְמְאוּ, רַבִּי טַרְפוֹן אוֹמֵר, יִתְחַלְּקוּ לְעִסּוֹת, וַחֲכָמִים אוֹמְרִים, יִפָּדוּ. וְשֶׁל תְּרוּמָה, בֵּית שַּׁמַּאי אוֹמְרִים, שׁוֹרִין וְשָׁפִין בְּטָהֳרָה, וּמַאֲכִילִין בְּטֻמְאָה. וּבֵית הִלֵּל אוֹמְרִים שׁוֹרִין בְּטָהֳרָה, וְשָׁפִין וּמַאֲכִילִין בְּטֻמְאָה. שַּׁמַּאי אוֹמֵר, יֵאָכְלוּ צָרִיד. רַבִּי עֲקִיבָא אוֹמֵר, כָּל מַעֲשֵׂיהֶן בְּטֻמְאָה:
<b style="color: gray;">רע"ב</b> <b>כרשיני</b>. בלשון ערבי כרסנ''א, ואינם מאכל אדם אלא מדוחק בשנות רעבון: <b>ונכנסים לירושלים ויוצאים</b>. אע''ג דבשאר פירות קיימא לן דמעשר שני הנכנס לירושלים אין יכולין להוציאו משם, בכרשינין הקילו: <b>יתחלקו לעיסות</b>. ואינו כשאר מעשר שנטמא שפודין אותו ואפילו בירושלים, אבל כרשינים לפי שאינן מאכל אדם אין פודין אותן, דסבר רבי טרפון אין פודין את הקדשים להאכילן לכלבים, הלכך יתחלקו לעיסות טהורות של מעשר שני וישימו בכל עיסה ועיסה מן הכרשינים הללו שנטמאו פחות פחות מכביצה, דאוכל פחות מכביצה אינו לא מיטמא מאחרים, ולא מטמא אחרים, וככה יאכלו אותן: <b>וחכמים אומרים יפדו</b>. כשאר מעשר שני. והלכה כחכמים: <b>שורין</b>. במים ושפין על הבשר, בטהרה {ח}, בנטילת ידים, שסתם ידים שניות ופוסלות את התרומה: <b>ומאכילין</b>. לבהמה {ט}: <b>יאכלו צריד</b>. לשון יובש, כמו צריד של מנחות [פסחים כ] שהוא מקום של המנחה שלא הגיע שם שמן. כלומר יאכלו יבשים שלא יהא עליהם משקה בשעת אכילה, כדי שלא יהיה ניכר שהוכשרו לקבל טומאה: <b>כל מעשיהם בטומאה</b>. ואפילו השרייה. ואין הלכה כרבי עקיבא:
<b style="color: gray;">תוי"ט</b>
{ח} <b>שכך</b> היה דרכן, דומיא דחפיפה דלעיל: {ט} <b>דשאני</b> תרומה ממעשר שני, דתרומה נאכלת לבהמה דאתרבי מקנין כספו, וכדתנן במשנה ט' בפרק בתרא דתרומות:
<h3>פרק ב - משנה ה</h3>
מָעוֹת חֻלִּין וּמָעוֹת מַעֲשֵׂר שֵׁנִי שֶׁנִּתְפַּזְּרוּ, מַה שֶּׁלִּקֵּט, לִקֵּט לְמַעֲשֵׂר שֵׁנִי עַד שֶׁיַּשְׁלִים, וְהַשְּׁאָר חֻלִּין. אִם בָּלַל וְחָפַן, לְפִי חֶשְׁבּוֹן. זֶה הַכְּלָל, הַמִּתְלַקְּטִים, לְמַעֲשֵׂר שֵׁנִי. וְהַנִּבְלָלִים, לְפִי חֶשְׁבּוֹן:
<b style="color: gray;">רע"ב</b> <b>מה שליקט ליקט למעשר</b>. כל מה שמלקט הכל למעשר עד שישלים דמי מעשר {י}. ויתנה ויאמר, אם כל מה שלקטתי הם מעות מעשר מוטב, ואם לאו אותם של מעשר שנשארו יהיו מחוללין על אלו {יא}: <b>ואם בלל וחפן</b>. ואם לא ליקט אותן אחד אחד מכאן ומכאן, אלא שהיו בלולין ומעורבים ולקא אותם מלא חפניו {יב}: <b>לפי חשבון</b>. שאם לזה מנה ולזה מאתים, נותן לזה של מנה שליש ולזה של מאתים שני שלישים:
<b style="color: gray;">תוי"ט</b>
{י} <b>ואם</b> נאבד מהמעות, משל חולין נאבד. הר''מ: {יא} <b>וכן</b> כתב הר''ש מהירושלמי, וקשה לי דהתנן בפרק קמא דדמאי משנה ב', דמעשר שני דמאי מחללין כסף על כסף נחושת על נחושת, משמע דאילו ודאי לא. ואפשר לומר על פי פירוש הר''ב שם דשל שני מלכים והשני חריף, מחללין. והכא דמעות הרבה הוא ומסתמא יש ביניהם החריפים יותר מהאחרים ויחלל על החריפים דוקא. תוי''ט: {יב} <b>ואם</b> נאבד מהמעות, משניהם נאבד, לפי חשבון. [ונותן לזה שליש ולזה שני ולזה שלישים]. הר''מ. והטעם נראה משום דכיון שהם בלולים ומעורבים, אי אפשר לומר שמה שחופן בחפניו הכל של מעשר, דדוא כשלוקט אחד אחד יש לומר שכל אחד שלוקט הוא מעשר. ודע שגם בהך סיפא צריך להתנות ולומר שאם המעות שנשארו הם מעשר שני הרי אלו שבידי מחוללין עליהן, כמו ברישא. הר''מ. תוי''ט:
<h3>פרק ב - משנה ו</h3>
סֶלַע שֶׁל מַעֲשֵׂר שֵׁנִי וְשֶׁל חֻלִּין שֶׁנִּתְעָרְבוּ, מֵבִיא בְסֶלַע מָעוֹת וְאוֹמֵר, סֶלַע שֶׁל מַעֲשֵׂר שֵׁנִי, בְּכָל מָקוֹם שֶׁהִיא, מְחֻלֶּלֶת עַל הַמָּעוֹת הָאֵלּוּ, וּבוֹרֵר אֶת הַיָּפָה שֶׁבָּהֶן, וּמְחַלְּלָן עָלֶיהָ, מִפְּנֵי שֶׁאָמְרוּ, מְחַלְּלִין כֶּסֶף עַל נְחֹשֶׁת מִדֹּחַק, וְלֹא שֶׁיִּתְקַיֵּם כֵּן, אֶלָּא חוֹזֵר וּמְחַלְּלָם עַל הַכָּסֶף:
<b style="color: gray;">רע"ב</b> <b>שנתערבו</b>. ורוצה להוציא של חולין חוץ לירושלים: <b>מביא בסלע מעות</b>. של נחשת שיש עליהם צורה, ששוין סלע של כסף: <b>ובורר את היפה שבהן</b>. שבשני הסלעים, וכ, חלל אלו המעות עליה, והסלע השני והמעות נשארים חולין: <b>מדוחק</b>. כשהוא דחוק ואינו יכול לעשות בדרך אחרת: <b>ולא שיתקיים כן</b>. שישאר המעות של נחושת מעשר, אלא חוזר ומחללם על הכסף. ואי קשיא ולמה מביא בסלע מעות, יקח אחד משני סלעים שנתערבו ויאמר אם זו היא של מעשר מוטב ואם לאו הרי השני שהיא של מעשר מחוללת עליה. אי שריית ליה ליקח אחת מהן ולהתנות, חיישינן דלמא אתי למשקל חד מינייהו בלא תנאי {יג}:
<b style="color: gray;">תוי"ט</b>
{יג} <b>ובמשנה</b> דלעיל כתבתי דאיכא דסבר דמנייהו גופייהו יכול להתנות. ויש לתרץ, דטפי יש לחוש בשני סלעים מבהרבה מעות. ועוד יש לומר דבשני סלעים מסתמא אין אחד חריף מהשני, מה שאין כן בהרבה מעות דמשכחת בהו חריפים ושאינם חריפים כמו שכתבנו לעיל, ודברו חכמים בהווה:
<h3>פרק ב - משנה ז</h3>
בֵּית שַּׁמַּאי אוֹמְרִים, לֹא יַעֲשֶׂה אָדָם אֶת סְלָעָיו דִּינְרֵי זָהָב, וּבֵית הִלֵּל מַתִּירִין. אָמַר רַבִּי עֲקִיבָא, אֲנִי עָשִׂיתִי לְרַבָּן גַּמְלִיאֵל וּלְרַבִּי יְהוֹשֻׁעַ אֶת כַּסְפָּן דִּינְרֵי זָהָב:
<b style="color: gray;">רע"ב</b> <b>לא יעשה אדם סלעיו דינרי זהב</b>. סלעים של כסף שיש לו ממעשר שני לא יעשה אותם דינרי זהב, שמא ישהה עליותיו עד שיחליף סלעיו ויתבטל מלעלות לרגל {יד}. וב''ה סברי לא גזרינן:
<b style="color: gray;">תוי"ט</b>
{יד} <b>לשון</b> הגמרא בבא מציעא דף מה: דזמנין דלא מלו זוזי בדינרא, [פירוש, שלא יספיק להיות לו סלעים מעשר עד שיגיעו לדמי דינר זהב וימתין לשנה הבאה. עפ''י פירש''י], (וע''ש בהרא''ש דלמסקנא גם בית הלל אוסרין, ואולי מיירי כאן בדמאי ועין דמאי פרק א' משנה ב', מ''ח):
<h3>פרק ב - משנה ח</h3>
הַפּוֹרֵט סֶלַע מִמָּעוֹת מַעֲשֵׂר שֵׁנִי, בֵּית שַּׁמַּאי אוֹמְרִים, כָּל הַסֶּלַע מָעוֹת. וּבֵית הִלֵּל אוֹמְרִים, שֶׁקֶל כֶּסֶף וְשֶׁקֶל מָעוֹת. רַבִּי מֵאִיר אוֹמֵר, אֵין מְחַלְּלִין כֶּסֶף וּפֵרוֹת עַל הַכֶּסֶף, וַחֲכָמִים מַתִּירִים:
<b style="color: gray;">רע"ב</b> <b>הפורט סלע ממעות מעשר שני</b>. מי שיש לו מעות נחשת של מעשר שני, ובא לפורטן בסלע כסף להעלות לירושלים מפני משאוי הדרך: <b>ב''ש אומרים בכל הסלע מעות</b>. אם בא לפורטן יכול לפרוט כולן {טו} ולתת בשביל כל הסלע: <b>וב''ה אומרים</b>. לא יפרוט אלא חציין, שהפרוטות יוצאות בירושלים וכשיבא שם יהיה צריך לפרוטות מיד לקנות צרכי סעודה, ואם ירוצו הכל אצל שולחני לפרוט יוקירו הפרוטות ונמצא מעשר שני נפסד. לפיכך ישאו פרוטות עמהן להוציא במקצת, ולכשיכלו יפרוט בכסף שבידו מעט מעט: <b>שקל</b>. הוא חצי סלע: <b>אין מחללין כסף ופירות על כסף</b>. מי שיש לו חצי דינר כסף של מעשר ופירות של מעשר שוין חצי דינר, לא יצרפם יחד לחללם על דינר: <b>וחכמים מתירין</b>. בכי האי גונא ע''י צירוף פירות, כיון שאין לו אלא חצי דינר כסף {טז}. אבל לחלל דינר כסף ופירות שוין דינר על חצי סלע שהוא שני דינרין מודים חכמים שאין מחללים. והלכה כחכמים:
<b style="color: gray;">תוי"ט</b>
{טו} <b>כן</b> פירש רש''י בבא מציעא דף מה, והקשו עליו התוספות דהרי במס' עדיות פרק קמא תני לה בהדי דברים דבית שמאי לחומרא. לכך נראה, דבית שמאי, דוקא בכל הסלע קאמרי, ולא יחליף שתים ושלש פעמים שבכל פעם משתכר החנוני ונמצא מפסיד מעשר שני. ועוד יש לומר, דיתן מעות דוקא בכל הסלע, שלא יתעפשו בדרך קודם שיגיעו שם: {טז} <b>משמע</b> דטעמא דשריותא הוא משום שאין לו בדינר כסף, ואילו בפירות לא איכפת לן. ובירו' איפכא, דאמר ריש לקיש מה פליגין רבי מאיר ורבנן, בפירות שאין בהם כדי כסף, אבל בפירות שיש בהן כדי כסף אף רבנן מודו. ומפרש הר''מ הטעם, דכשהפירות מועטים מדינר אינם ראויים ליפדות בפני עצמם, ולפיכך הם נפדים עם הכסף. והראב''ד מפרש, דהואיל והפירות מועטים ואין מתפיסים סלע מצרפים אותם עם המעות ומתפיס סלע עליהם, אבל אם יש בפירות דבר הראוי אין זוקקים כסף עמהם לחללן על כסף אחר, שאין מחללין כסף על כסף:
<h3>פרק ב - משנה ט</h3>
הַפּוֹרֵט סֶלַע שֶׁל מַעֲשֵׂר שֵׁנִי בִּירוּשָׁלַיִם, בֵּית שּׁמַּאי אוֹמְרִים, כָּל הַסֶּלַע מָעוֹת. ובֵית הִלֵּל אוֹמְרִים, שֶקֶל כֶּסֶף וְשֶׁקֶל מָעוֹת. הַדָּנִין לִפְנֵי חֲכָמִים אוֹמְרִים, בִּשְׁלֹשָה דִינָרִין כֶּסֶף וְדִינָר מָעוֹת. רַבִּי עֲקִיבָא אוֹמֵר, שְׁלֹשָה דִינָרִין כֶּסֶף, וּרְבִיעִית מָעוֹת. רַבִּי טַרְפוֹן אוֹמֵר, אַרְבָּעָה אַסְפְּרֵי כֶסֶף. שַּׁמַּאי אוֹמֵר, יַנִּיחֶנָּה בַּחֲנוּת וְיֹאכַל כְּנְגְדָּהּ:
<b style="color: gray;">רע"ב</b> <b>הפורט סלע של מעשר שני בירושלים</b>. שהיה מחליף סלע שבירו ונוטל פרוטות להוציאן לצרכי סעודת מעשר: <b>ב''ש אומרים</b>. אם בא להחליף כל הסלעים שבידו במעות, יחליף {יז}: ובית הלל אומרים לא יחליף אלא חציין, שמא לא ישהה בעיר עד שיוציא את כולן, ויפקידם בעיר עד רגל אחר, והפרוטות מתעפשות, ואם יחזור ויחליפס בסלעים נמצא שולחני משתכר שני פעמים ומעשר שני נפחד: <b>הדנין לפני חכמים</b>. שמעון בן עזאי ושמעון בן זומא וחנן המצרי {יח}: <b>בשלשה דינרין כסף ובדינר מעות</b>. הסלע הוא ד' דינרים, וכשבא להח. ליף הסלע לא יקח אלא בדינר א' פרוטות ושלשה דינרים יהיו כסף: <b>רביעית כסף ברביעית מעות</b>. בדינר רביעי של כסף לא יקח אלא ברביעיתו מעות של נחשת, וג' חלקים כסף. שנמצא לוקח מעות אחד מששה עשר בסלע בלבד: <b>ארבעה אספרי כסף</b>. הדינר ה' אספרי, ומטבע הוא בארץ יון ועד היום קורין לו אספרי. נמצא הסלע עשרים אספרי. וכשהוא מחלל הדינר יחללנו על ד' אספרי כסף ואספר א' נחשת. נמצא לוקח נחשת א' מעשרים בסלע בלבד: <b>יניחנה בחנות ויאכל כנגדה</b>. לא יחלל כלל על פרוטות שמא ישכח ויעשה אותן חולין, אלא יניח הסלע אצל החנוני ויאכל כנגדה עד שתכלה. ואין הלכה אלא כדברי כ''ה בלבד:
<b style="color: gray;">תוי"ט</b>
{יז} <b>לפירושו</b> הוי מתניתין בית שמאי לקולא ובית הלל לחומרא. וקשה דבעדיות תני לה בהדי הני דבית שמאי לחומרא (ובספר ב''ד תירץ דלא חשיב שם מה דפליגי ביה נמי תנאי אחריני). והר'ש מפרש, דהכא נמי בית שמאי לחומרא וסברי דדוקא בכל הסלע מעות שלא יצטרכו לקנות (כלומר להחליף) שתי פעמים וליתן שתי קלבונות (דמי החלפה לשלחני): {יח} <b>ובסוף</b> פרק קמא דסנהדרין חשיב נמי חנניא בן חכינאי ותו מוסיף שמעון בן ננס, ופירש רש''י שכל אלו לא באו לזקנה, ויושבין בקרקע ומשיבין תשובות קושיות לזקנים, והיינו דנין בהלכה:
<h3>פרק ב - משנה י</h3>
מִי שֶהָיוּ מִקְצָת בָּנָיו טְמֵאִין וּמִקְצָתָן טְהוֹרִים, מַנִּיחַ אֶת הַסֶּלַע וְאוֹמֵר, מַה שֶּׁהַטְהוֹרִים שׁוֹתִים, סֶּלַע זוֹ מְחֻלֶּלֶת עָלָיו, נִמְצְאוּ טְהוֹרִין וּטְמֵאִין שׁוֹתִין מִכַּד אֶחָד {כ}:
<b style="color: gray;">רע"ב</b> <b>מקצת בניו טמאין ומקצתן טהורים</b>. ורוצה שישתו יחד מכד אחד, והטמאים אסורים ביין הקנוי בדמי מעשר: <b>מניח את הסלע ואומר</b>. מה שישתו הטהורים מן היין, לכשישתו תהא סלע זו מחוללת עליו מעכשיו {יט}. נמצא מה ששתו טהורים היה מעשר ומה ששתו טמאים היה חולין. ואינו חולין ומעשר שני מעורבים זה בזה, שאין היין קדוש בקדושת מעשר, אלא לכשישתו חוזר היין ששתו בלבד להיות מעשר למפרע:
<b style="color: gray;">תוי"ט</b>
{יט} <b>דהשתא</b> חל החילול קודם שיתחילו לשתות ולא מופלג אלא סמוך ביותר בשעה שפירש היין מהכד לפיהם. ואינו ענין לדין ברירה. כ''מ: {כ} <b>מכד</b> אחד. והוא, שיהיו טמאים בשאר טומאות מלבד זיבות ושיהיה הכלי מחרס ובתנאי שלא יגעו ביין, וכלי חרס אינו מטמא מגבו, אבל אם היו טמאים בזיבות מטמא בהיסט. הר''מ: ודתנן שותין רוצה לומר זה אחר זה, בתחילה הטהורים ואחר כך הטמאים אבל הטמאים רשאים להשקות לטהורים על פי אלו התנאים. תוי''ט:
<h2>פרק ג</h2>
<h3>פרק ג - משנה א</h3>
לֹא יֹאמַר אָדָם לַחֲבֵרוֹ, הַעַל אֶת הַפֵּרוֹת הָאֵלּוּ לִירוּשָׁלַיִם לְחַלֵּק, אֶלָּא אוֹמֵר לוֹ, הַעֲלֵם שֶׁנֹּאכְלֵם וְנִשְׁתֵּם בִּירוּשָׁלַיִם. אֲבָל {א} נוֹתְנִים זֶה לָזֶה מַתְּנַת חִנָּם:
<b style="color: gray;">רע"ב</b> <b>לא יאמר</b>. לחלק. שתטול חלק בהם. לפי שעליו מוטל להביא מעשרו לירושלים, ונמצא פורע חובו ממעשר שני: <b>העלם שנאכלם ונשתם</b>. דנראה דמזמינו לאכול עמו, וזה מותר: <b>אבל נותנים זה לזה מתנת חנם</b>. מפורש לעיל בריש פרק קמא:
<b style="color: gray;">תוי"ט</b>
{א} <b>אבל</b>. הכי קאמר, אלא אומר לו העלם וכו' דהוי כמזמינו והרי אמרו אבל נותנים וכו':
<h3>פרק ג - משנה ב</h3>
אֵין לוֹקְחִין תְּרוּמָה בְּכֶסֶף מַעֲשֵׂר שֵׁנִי, מִפְּנֵי שֶׁהוּא מְמַעֵט בַּאֲכִילָתוֹ, וְרַבִּי שִׁמְעוֹן מַתִּיר. אָמַר לָהֶם רַבִּי שִׁמְעוֹן, מָה אִם הֵקֵל בְּזִבְחֵי שְׁלָמִים, שֶׁהוּא מְבִיאָן לִידֵי פִגּוּל וְנוֹתָר וְטָמֵא, לֹא נָקֵל בַּתְּרוּמָה. אָמְרוּ לוֹ, מָה אִם הֵקֵל בְּזִבְחֵי שְׁלָמִים, שֶׁהֵן מֻתָּרִים לַזָּרִים, נָקֵל בַּתְּרוּמָה, שֶׁהִיא אֲסוּרָה לַזָּרִים:
<b style="color: gray;">רע"ב</b> <b>מפני שהוא ממעט באכילתו: דתרומה אסורה לטבול יום ולזרים: ורבי שמעון מתיר</b>. דסבר מותר להביא קדשים לבית הפסול: <b>מה אם היקל בזבחי שלמים</b>. שקונים שלמים בכסף מעשר שני ואע''פ שממעט באכילתו שיכולין לבא לידי פגול ונותר וטמא, לא נקל בתרומה לקנותה בכסף מעשר שני שאין בה דין פגול ונותר ולא דין טמא, שלא כל הדברים המטמאין את הקדש מטמאין את התרומה ואין הלכה כרבי שמעון:
<b style="color: gray;">תוי"ט</b> <b>.אין</b> פירוש למשנה זו
<h3>פרק ג - משנה ג</h3>
מִי שֶׁהָיוּ לוֹ מָעוֹת בִּירוּשָׁלַיִם וְצָרִיךְ לוֹ, וְלַחֲבֵרוֹ פֵרוֹת, אוֹמֵר לַחֲבֵירוֹ הֲרֵי הַמָּעוֹת הָאֵלּוּ מְחֻלָּלִין עַל פֵּרוֹתֶיךָ. נִמְצָא זֶה אוֹכֵל פֵּרוֹתָיו בְּטָהֳרָה, וְהַלָּה עוֹשֶׂה צָרְכּוֹ בִּמְעוֹתָיו {ב}. וְלֹא יֹאמַר כֵּן לְעַם הָאָרֶץ אֶלָּא בַדְּמַאי:
<b style="color: gray;">רע"ב</b> <b>מי שהיו לו מעות</b>. של מעשר שני, וצריך לקנות מהם דברים של חולין שלא לאכילה ושתיה וסיכה: <b>ולחבירו פירות</b>. של חולין ורוצה לעשות עמו טובה שיתחללו מעות מעשר חבירו על פירותיו: <b>אוכל פירותיו בטהרה</b>. שחלה קדושת מעשר על הפירות, וצריך לאכלן בטהרה: <b>ולא</b>. אמר כן לעם הארץ. שהוא חשוד לאכול פירות מעשר בטומאה: <b>אלא בדמאי</b>. כגון אם היו אותן מעות מעשר שני של דמאי, אז מותר לומר כן אפילו לעם הארץ, דשמא המעות אינן מעשר:
<b style="color: gray;">תוי"ט</b>
{ב} במעותיו. ואין כאן שום מתנה, דאין אחד נותן לחבירו כלום, אלא שקדושת המעות חלה על אלו הפירות ואתיא ככולי עלמא:
<h3>פרק ג - משנה ד</h3>
פֵּרוֹת בִּירוּשָׁלַיִם וּמָעוֹת בַּמְּדִינָה, אוֹמֵר, הֲרֵי הַמָּעוֹת הָהֵם מְחֻלָּלִין עַל פֵּרוֹת הָאֵלּוּ. מָעוֹת בִּירוּשָׁלַיִם וּפֵרוֹת בַּמְּדִינָה, אוֹמֵר הֲרֵי הַמָּעוֹת הָאֵלּוּ מְחֻלָּלִין עַל פֵּרוֹת הָהֵם, וּבִלְבַד שֶׁיַּעֲלוּ הַפֵּרוֹת וְיֵאָכְלוּ בִירוּשָׁליִם:
<b style="color: gray;">רע"ב</b> <b>ומעות במדינה</b>. ומעות של מעשר שני חוץ לירושלים וצריך להן. קמ''ל שא''צ שיהיו הפירות והמעות במקום אחד. ועוד אשמועינן במתניתין דאע''ג דפירות מעשר אין יכולין ליפדות בירושלים, מעות מעשר מתחללין הן בירושלים {ג}:
<b style="color: gray;">תוי"ט</b>
{ג} <b>כלומר</b> אף על גב דהפירות שמתחללין הן חוץ לירושלים, דלא שמענו ממתניתין לעיל אלא כשהפירות של חבירו הן בירושלים, והוי אמינא דוקא. כשהפירות בירושלים שרי משום דהוה כקונה פירות בירושלים שהמעות ניתנין לקנות בהם כל מידי דמיכל, אבל כשהפירות חוץ לירושלים אימא לא, קא משמע לן. תי''ט:
<h3>פרק ג - משנה ה</h3>
מָעוֹת נִכְנָסוֹת לִירוּשָׁלַיִם וְיוֹצְאוֹת, וּפֵרוֹת נִכְנָסִין וְאֵינָן יוֹצְאִין. רַבָּן שִׁמְעוֹן בֶּן גַּמְלִיאֵל אוֹמֵר, אַף הַפֵּרוֹת נִכְנָסִין וְיוֹצְאִין:
<b style="color: gray;">רע"ב</b> <b>מעות</b>. של מעשר שני: <b>נכנסות לירושלים ויוצאות</b>. שאין המחיצות קולטות מעות כדרך שקולטות פירות: <b>אף הפירות נכנסים ויוצאים</b>. ודוקא להוציאן כדי לטוחנן ולאפותן ולהחזירן אח''כ לירושלים שרי רבן שמעון בן גמליאל, לפי שיותר היו מוצאין לטחון ולאפות חוץ לירושלים מבירושלים עצמה. ותנא קמא אסר נמי בהא. ואין הלכה כרבן שמעון בן גמליאל:
<b style="color: gray;">תוי"ט</b> <b>.אין</b> פירוש למשנה זו
<h3>פרק ג - משנה ו</h3>
פֵרוֹת שֶׁנִּגְמְרָה מְלַאכְתָּן וְעָבְרוּ בְתוֹךְ יְרוּשָׁלַיִם, יַחֲזוֹר מַעֲשֵׂר שֵׁנִי שֶׁלָּהֶן וְיֵאָכֵל בִּירוּשָׁלָיִם. וְשֶׁלֹּא נִגְמְרָה מְלַאכְתָּן סַלֵּי עֲנָבִים לַגַּת וְסַלֵּי תְאֵנִים לַמֻּקְצֶה, בֵּית שַּׁמַּאי אוֹמְרִים, יַחֲזוֹר מַעֲשֵׂר שֵׁנִי שֶׁלָּהֶם וְיֵאָכֵל בִּירוּשָׁלַיִם. וּבֵית הִלֵּל אוֹמְרִים, יִפָדֶה וְיֵאָכֵל בְּכָל מָקוֹם. רַבִּי שִׁמְעוֹן בֶּן יְהוּדָה אוֹמֵר מִשּׁוּם רַבִּי יוֹסֵי, לֹא נֶחְלְקוּ בֵית שַׁמַּאי וּבֵית הִלֵּל עַל פֵּרוֹת שֶׁלֹּא נִגְמְרָה מְלַאכְתָּן, שְׁיִּפָּדֶה מַעֲשֵׂר שֵׁנִי שֶּלָּהֶם וְיֵאָכֵל בְּכָל מָקוֹם. וְעַל מַה נֶחְלְקוּ, עַל פֵּרוֹת שֶׁנִּגְמְרָה מְלַאכְתָּן, שֶׁבֵּית שַּׁמַּאי אוֹמְרִים, יַחֲזוֹר מַעֲשֵׂר שֵׁנִי שֶׁלָּהֶם וְיֵאָכֵל בִּירוּשָׁלַיִם. וּבֵית הִלֵּל אוֹמְרִים, יִפָּדֶה וְיֵאָכֵל בְּכָל מָקוֹם. וְהַדְּמַאי, נִכְנָס וְיוֹצֵא וְנִפְדֶּה:
<b style="color: gray;">רע"ב</b> <b>שנגמרה מלאכתן</b>. למעשר, כדתנן בפ''ק דמעשרות איזהו גרנן למעשר: <b>ועברו בתוך ירושלים</b>. בעודן טבל: <b>יחזור מעשר שני שלהן</b>. דקסבר מתנות שלא הורמו כמי שהורמו דמיין, וקלטוהו מחיצות למעשר שני: <b>ושלא נגמרה מלאכתן</b>. כגון סלי ענבים לגת וכו'. אבל סלי ענבים לאכילה נגמרה מלאכתן: <b>למוקצה</b>. מקום ששוטחין בו תאנים ליבש קרוי מוקצה: <b>רבי שמעון בן יהודה אומר וכו'</b>. סבר דלב''ה מתנות שלא הורמו לאו כמי שהורמו דמיין. אי נמי אפילו כמי שהורמו דמיין הני מילי [לענין] שאר דברים, אבל לענין קליטת מחיצות דרבנן, מקילין ב''ה. ואין הלכה כר''ש בן יהודה, שלא נחלקו ב''ש וב''ה אלא על פירות שלא נגמרה מלאכתן כדברי ת''ק: <b>והדמאי</b>. טבל של דמאי: <b>נכנס</b>. לירושלים: <b>ויוצא ונפדה</b>. חוץ לירושלים אחר שיצא, ואין צריך לחזור {ד}. והך סיפא לתנא קמא איצטריך ואליבא דבית הלל {ה}:
<b style="color: gray;">תוי"ט</b>
{ד} דאילו מעשר שני של דמאי, לא, שכבר תפסתו מחיצה, וכן הוא בירושלמי. והשתא הא דפירש הר''ב בפרק קמא דדמאי משנה ב' הדמאי נכנס לירושלים ויוצא ומשמע שם מדבריו דבמעשר עצמו מפרש, קשיא מירושלמי דהכא: {ה} <b>כלומר</b> דאילו לר' שמעון בן יהודה לא איצטריך כלל, אבל פשיטא דלתנא קמא אליבא דבית שמאי כל שכן דאיצטריך:
<h3>פרק ג - משנה ז</h3>
אִילָן שֶׁהוּא עוֹמֵד בִּפְנִים וְנוֹטֶה לַחוּץ, אוֹ עוֹמֵד בַּחוּץ וְנוֹטֶה לִפְנִים, מִכְּנֶגֶד הַחוֹמָה וְלִפְנִים, כְּלִפְנִים. מִכְּנֶגֶד הַחוֹמָה וְלַחוּץ, כְּלַחוּץ. בַּתֵּי הַבַּדִּים שֶׁפִּתְחֵיהֶן לִפְנִים וַחֲלָלָן לַחוּץ, אוֹ שֶׁפִּתְחֵיהֶן לַחוּץ וַחֲלָלָן לִפְנִים, בֵּית שַּׁמַּאי אוֹמְרִים, הַכֹּל כְּלִפְנִים {ז}. וּבֵית הִלֵּל אוֹמְרִים, מִכְּנֶגֶד {ח} הַחוֹמָה וְלִפְנִים, כְּלִפְנִים. מִכְּנֶגֶד הַחוֹמָה וְלַחוּץ, כְּלַחוּץ:
<b style="color: gray;">רע"ב</b> <b>בפנים</b>. מן החומה: <b>ונוטה לחוץ</b>. לחומת ירושלים: <b>מכנגד החומה ולפנים כלפנים</b>. דבין נוף ובין עיקר מכנגד החומה ולפנים כלפנים, ואוכלין שם מעשר שני ולא פודין. ובין נוף ובין עיקר מכנגד החומה ולחוץ כלחוץ, ופודין שם מעשר שני ולא אוכלין. והיינו דתנן במסכת מעשרות פ''ג ובירושלים הולך אחר הנוף {ו}. כלומר אף אחר הנוף: <b>בתי הבדים</b>. שעוצרים בהם שמן, ורגילים היו לעשות בתים הללו בחומת המדינה: <b>שפתחיהן לפנים</b>. מחומת ירושלים וחללן חוץ לחומת ירושלים: <b>מכנגד החומה ולפנים כלפנים</b>. ואוכלים שם מעשר שני וקדשים קלים {ט}, ואין פודין שם מעשר שני: <b>מכנגד החומה ולחוץ כלחוץ</b>. ואין אוכלים שם מעשר שני וקדשים, ופודים שם מעשר שני:
<b style="color: gray;">תוי"ט</b>
{ו} <b>ותימא</b>, דבמעשרות לא פירש כן, אלא דאזלינן בתרוייהו לחומרא. ותירץ הר''ש אליבא גמרא דמכות דף י''ב, דמתניתין דהתם ר' יהודה, ומתניתין דהכא רבנן. ולפי זה התירוץ הוא פירוש הר''ב דהתם. אבל למה שפירש הר''ב כאן כלומר אף אחר הנוף, הוא אליבא דרב אשי דמשני התם וקאמר, אף אחר הנוף, דלא תקשי ממתניתין דמעשרות, אמתניתין דהכא. תוי''ט: {ז} <b>כלפנים</b>. לשון הר''מ ומאמר בית שמאי הכל כלפנים לחומרא, רוצה לומר שלא יפדה בהם מעשר שני ולא יאכלנו [בהם]: {ח} <b>מכנגד</b>. מפשטא דמתני' משמע דלא איכפת להו לבית הלל בפתחיהן בין שהן לפנים או לחוץ. ובסתם משנה דלהלן לענין דמקדש מחלקין, וצריך לחלק בין ירושלים למקדש, ולומר דכשקידשו מתחילה ירושלים כך קידשו, וכשקידשו המקדש כך קידשו. ועיין בתוי''ט: {ט} <b>ירושלמי</b>, ודלא פירשו כך גבי אילן, משום דבשר אין רגילין לאכול תחת אילן שהוא עומד באויר השמים, אבל פירות ושאר דברים הנלקחים בכסף מעשר שאינו בשר רגילין לאכול באויר השמים תחת אילן תוי''ט:
<h3>פרק ג - משנה ח</h3>
הַלְּשָׁכוֹת, בְּנוּיוֹת בַּקֹּדֶשׁ וּפְתוּחוֹת לַחֹל, תּוֹכָן חֹל וְגַגּוֹתֵיהֶן קֹדֶשׁ. בְּנוּיוֹת בַּחֹל וּפְתוּחוֹת לַקֹּדֶשׁ, תּוֹכָן קֹדֶשׁ וְגַגּוֹתֵיהֶן חֹל. בְּנוּיוֹת בַּקֹּדֶשׁ וּבַחֹל וּפְתוּחוֹת לַקֹּדֶשׁ וְלַחֹל. מִכְּנֶגֶד הַקֹּדֶשׁ וְלַקֹּדֶשׁ, קֹדֶשׁ. מִכְּנֶגֶד הַחֹל וְלַחֹל, חֹל:
<b style="color: gray;">רע"ב</b> <b>הלשכות בנויות בקודש</b>. בעזרה: <b>ופתוחות לחול</b>. להר הבית: <b>וגגותיהן קודש</b>. והוא שהיו גגותיהן שוות לקרקע העזרה, כגון שהיתה הלשכה בשפוע ההר. שאם אין גגותיהן שוות לקרקע העזרה קיימא לן דעליות וגגות לא נתקדשו: <b>תוכן קודש</b>. לשחיטת קדשים קלים, ולאכילת קדשי קדשים, ולהתחייב עליהן משום טומאה {י}:
<b style="color: gray;">תוי"ט</b>
{י} <b>המנויות</b> בתחילת סדר טהרות (מס' כלים פ''א):
<h3>פרק ג - משנה ט</h3>
מַעֲשֵׂר שֵּׁנִי שֶׁנִּכְנַס לִירוּשָׁלַיִם וְנִטְמָא, בֵּין שֶׁנִּטְמָא בְאַב הַטֻמְאָה בֵּין שֶׁנִּטְמָא בִוְלַד הַטֻמְאָה, בֵּין בִּפְנִים בֵּין בַּחוּץ, בֵּית שַּׁמַּאי אוֹמְרִים, יִפָּדֶה וְיֵאָכֵל הַכֹּל בִּפְנִים, חוּץ מִשֶּׁנִּטְמָא בְאַב הַטֻמְאָה בַּחוּץ. וּבֵית הִלֵּל אוֹמְרִים, הַכֹּל יִפָּדֶה וְיֵאָכֵל בַּחוּץ, חוּץ מִשֶּׁנִּטְמָא בִוְלִד הַטֻמְאָה בִּפְנִים:
<b style="color: gray;">רע"ב</b> <b>באב הטומאה</b>. שרץ ונבילה וכיוצא בהן: <b>בולד הטומאה</b>. האי ולד הטומאה דתנן במתניתין לאו ולד הטומאה שנגע באב הטומאה שהוא טמא מדאורייתא, אלא בולד הטומאה דרבנן, כגון שנגע בכלים שנטמאו במשקין: <b>יפדה</b>. דמעשר שני שנטמא פודין אותו אפילו בירושלים, דכתיב (דברים יד) כי לא תוכל שאתו, ואין שאת אלא אכילה כדכתיב (בראשית מג) וישא משאות מאת פניו אליהם: <b>ויאכל הכל בפנים</b>. שלא יאמרו ראינו מעשר שני שנכנס לירושלים ויצא, מפני שיש קול למעשר היוצא. אבל אין לחוש כשפודים אותו שמא יאמרו ראינו מעשר שני שנפדה בירושלים, שאין קול לפדוי: <b>חוץ משנטמא באב הטומאה בחוץ</b>. שכיון שנכנס כשהוא טמא אין המחיצה קולטתו: <b>חוץ משנטמא בולד הטומאה בפנים</b>. אבל נטמא בולד הטומאה בחוץ אע''פ שבולד הטומאה של דבריהם נטמא, ומן התורה טהור הוא, יאכל בחוץ. ובירושלמי מוקי לה כגון שהכניסו על מנת שלא יקלטוהו מחיצות, אבל אם לא התנה, הואיל ונכנס והרי הוא טהור דאורייתא יאכל בפנים:
<b style="color: gray;">תוי"ט</b> <b>.אין</b> פירוש למשנה זו
<h3>פרק ג - משנה י</h3>
הַלָּקוּחַ בְּכֶסֶף מַעֲשֵׂר שֵׁנִי שֶׁנִּטְמָא, יִפָּדֶה. רַבִּי יְהוּדָה אוֹמֵר, יִקָּבֵר. אָמְרוּ לוֹ לְרַבִּי יְהוּדָה, וּמָה אִם מַעֲשֵׂר שֵׁנִי עַצְמוֹ שֶׁנִּטְמָא, הֲרֵי הוּא נִפְדֶּה. הַלָּקוחַ בְּכֶסֶף מַעֲשֵׂר שֵׁנִי שֶׁנִּטְמָא, אֵינוֹ דִין שֶׁיִּפָּדֶה. אָמַר לָהֶם, לֹא. אִם אֲמַרְתֶּם בְמַעֲשֵׂר שֵׁנִי עַצְמוֹ, שֶׁכֵּן הוּא נִפְדֶּה בַטָהוֹר בְּרִחוּק מָקוֹם, תֹּאמְרוּ בַלָּקוּחַ בְּכֶסֶּף מַעֲשֵׂר, שֶׁאֵינוֹ נִפְדֶּה בַטָהוֹר בְּרִחוּק מָקוֹם:
<b style="color: gray;">רע"ב</b> <b>הלקוח בכסף מעשר שני</b>. פירות שנקנו מדמי מעשר שני: <b>יקבר</b>. הואיל ונגמרה מצותו וקנה פירות ממעות מעשר שני שוב לא יפדה: <b>שכן נפדה טהור ברחוק מקום</b>. שמעשר שני פודין אותו כשהוא טהור חוץ לירושלים, כדכתיב (דברים יד) וכי ירחק ממך המקום וגו'. אבל הלקוח בכסף מעשר אינו נפדה חוץ לירושלים כשהוא טהור, דתנן לעיל בפרק קמא מזיד יעלו ויאכלו במקום. ואין הלכה כרבי יהודה:
<b style="color: gray;">תוי"ט</b> .אין פירוש למשנה זו
<h3>פרק ג - משנה יא</h3>
צְבִי שֶׁלְּקָחוֹ בְכֶסֶף מַעֲשֵׂר, וָמֵת, יִקָּבֵר עַל יְדֵי עוֹרוֹ {יא}. רַבִּי שִׁמְעוֹן אוֹמֵר, יִפָּדֶה. לְקָחוֹ חַי וּשְׁחָטוֹ וְנִטְמָא, יִפָּדֶה. רַבִּי יוֹסֵי אוֹמֵר, יִקָּבֵר. לְקָחוֹ שָׁחוּט וְנִטְמָא, הֲרֵי הוּא כַּפֵּרוֹת:
<b style="color: gray;">רע"ב</b> <b>על ידי עורו</b>. עם עורו: <b>ר' שמעון אומר יפדה</b>. ובהא קמיפלגי, דתנא קמא סבר אין פודין את הקדשים להאכילן לכלבים, ורבי שמעון סבר פודין את הקדשים להאכילן לכלבים. ואין הלכה כרבי שמעון: <b>לקחו חי ושחטו ונטמא יפדה</b>. הכא לא פליג רבי יהודה כדפליג לעיל בפירות הלקוחים בכסף מעשר ונטמאו, דכיון דלקחו חי אין לו ריחוק מקום לפי שיכול להוליכו בכל מקום שירצה, הלכך הוי כמעשר שני עצמו. ונפדה כשנטמא, כדרך שנפדה מעשר שני כשנטמא: <b>רבי יוסי אומר יקבר</b>. דמחמיר טפי מר' יהודה, וסבר דאע''פ שקנאו חי דינו כפירות הלקוחים בכסף מעשר: <b>לקחו שחוט ונטמא הרי הוא כפירות</b>. וכי היכי דאיפליגו תנא קמא ור' יהודה לעיל בפירות הלקוחים בכסף מעשר, הכי נמי אפליגו בהא:
<b style="color: gray;">תוי"ט</b>
{יא} בכסף מעשר ומת יקבר על ידי עורו, לקחו חי וכו' ר' שמעון אומר יפדה ור' יוסי אומר יקבר, כצ''ל. והפירוש, שאם מת יקבר לכולי עלמא משום דאין פודין את הקדשים להאכילן לכלבים כו' אבל תי סבר ר' שמעון שיפדו משום דאתיא לשיטתו דקדשי בדק הבית לא בעי העמדה והערכה, ורבי יוסי סבר שצריך העמדה והערכה (עכ''ה מהגר''א):
<h3>פרק ג - משנה יב</h3>
הַמַּשְׁאִיל קַנְקַנִּין לְמַעֲשֵׂר שֵׁנִי, אַף עַל פִּי שֶׁגָּפָן, לֹא קָנָה מַעֲשֵׂר. זָלַף לְתוֹכָן סְתָם, עַד שֶׁלֹא גָפָן, לֹא קָנָה מַעֲשֵׂר. מִשֶׁגָפָן, קָנָה מַעֲשֵׂר. עַד שֶׁלֹּא גָפָן, עוֹלוֹת בְּאֶחָד וּמֵאָה. וּמִשֶּׁגָּפָן, מְקַדְּשׁוֹת בְּכָל שֶׁהֵן. עַד שֶׁלֹּא גָפָן, תּוֹרֵם מֵאַחַת עַל הַכֹּל. וּמִשֶּׁגָּפָן, תּוֹרֵם מִכָּל אַחַת וָאֶחָת:
<b style="color: gray;">רע"ב</b> <b>המשאיל קנקנים למעשר שני</b>. מי שמשאיל קנקניו להכניס בהן יין שקרא לו כבר שם מעשר שני: <b>אף על פי שגפן</b>. שסתם פיהן במגופה אחר שמלאן: <b>לא קנה מעשר</b>. לא נתפס הקנקן בקדושת מעשר: <b>זלף לתוכן סתם</b>. שהכניס לתוכן יין של טבל קודם שקרא לו שם מעשר: <b>עד שלא גפן</b>. אם קרא לו שם מעשר קודם שסתמן במגופה {יב}: <b>אם משגפן</b>. אם לאחר שסתמן במגופה קרא שם מעשר: <b>קנה מעשר</b>. נתפס הקנקן בקדושת מעשר, וטעון חלול כמו היין, אם בא לחללו על הכסף: <b>עולות באחד ומאה</b>. בשל תרומה איירי, אם נתערב קנקן של תרומה במאה קנקנים של חולין, ולא היה פיהן סתום במגופה, חשבינן להו כאילו כולן מעורבות זו בזו, ועולות באחד ומאה כדין תרומה שנתערבה בחולין: <b>משגפן מקדשות בכל שהן</b>. ואפילו אחד באלף אינן עולות, וימכרו כולן לכהן בדמי תרומה, חוץ מאחת שבהן שנוטלה הכהן בלא דמים: <b>עד שלא גפן תורם מאחת על הכל</b>. דחשיב מוקף:
<b style="color: gray;">תוי"ט</b>
{יב} <b>ואין</b> טעם יפה לחלק בין רישא לסיפא. אבל הר''מ פירש אף הסיפא בגוונא דרישא וזה לשונו, ואם נתן לתוך הקנקנים יין מעשר שני סתם ולא פירש שנתן אותן הקנקנים בתורת שאלה, כל זמן שלא סתם פי הקנקנים, אותן הקנקנים ברשות המשאיל, אבל אם סתם פי הקנקנים הרי נתנם למעשר ונתחייבו למכרם ולאכול בדמיהם מה שראוי לאכול בירושלים כדין מעשר שני:
<h3>פרק ג - משנה יג</h3>
בֵּית שַּׁמַּאי אוֹמְרִים, מְפַתֵּחַ וּמְעָרֶה לַגַּת. וּבֵית הִלֵּל אוֹמְרִים, מְפַתֵּחַ וְאֵינוֹ צָרִיךְ לְעָרוֹת. בַּמֶּה דְבָרִים אֲמוּרִים, בִּמְקוֹם שֶׁדַּרְכָּן לִמְכּוֹר סְתוּמוֹת. אֲבָל בִּמְקוֹם שֶׁדַּרְכָּן לִמְכּוֹר פְּתוּחוֹת, לֹא יָצָא קַנְקָן לְחֻלִּין. אֲבָל אִם רָצָה לְהַחְמִיר עַל עַצְמוֹ לִמְכּוֹר בַּמִּדּה ; יָצָא קַנְקַן לְחֻלִּין. רַבִּי שִׁמְעוֹן אוֹמֵר, אַף הָאוֹמֵר לַחֲבִרוֹ חָבִית זוֹ אֲנִי מוֹכֵר לָךְ, חוּץ מִקַּנְקַנִּים, יָצָא קַנְקַן לְחֻלִּין:
<b style="color: gray;">רע"ב</b> <b>מפתח ומערה לגת</b>. אם בא לתרום מאחת על הכל אחר שגפן, צריך לערותן לגת: <b>ואינו צריך לערות</b>. דסגי להו בפתיחה כדמעיקרא: <b>במה דברים אמורים</b>. דאם לאחר שגפן קרא שם, קנה מעשר את הקנקנים: <b>במקום שדרכן למכור סתומות</b>. דבכי האי גונא בירושלים הקנקן טפלה ליין כדתנן לעיל בפרק קמא {יג}, הלכך בגבולין נמי קנה מעשר: <b>אבל במקום שדרכן למכור פתוחות לא יצא הקנקן לחולין</b>. בירושלים, הלכך [בגבולין] נמי לא קנה מעשר: <b>אבל אם רצה להחמיר על עצמו למכור במדה</b>. הקונה יין ממעות מעשר שני בירושלים, וכשבא המוכר למכור רצה לדקדק על עצמו ואמר כך וכך יין במדה אני מוכר לך בכך וכך מעות: <b>יצא קנקן לחולין</b>. ואפילו הקנקנים סתומות {יד}: הכי גרסינן רבי שמעון אומר אף האומר לחברו יין זה אני מוכר לר חוץ מקנקנים יצא קנקן לחולין. ובירושלמי מפרש לה דר' שמעון קאי אהא דתנא לעיל דאם משגפן קרא שם מעשר קנה מעשר. ואשמעינן ר' שמעון דוקא שקרא שם מעשר לכל היין שבקנקן, אבל אם אמר כל היין מעשר חוץ מרביעית, אף על פי שכשבא למדוד לחברו אותו רביעית, אמר לו יין זה אני מוכר לך חוץ מן הקנקן שאני רוצה לשייר בשביל מעשר שבתוכה, אפילו הכי לא נעשית הקנקן טפלה למעשר, ויצא קנקן לחולין ולא קנה מעשר:
<b style="color: gray;">תוי"ט</b>
{יג} <b>במשנה</b> ג', וכלומר, שלא הקפיד על הקנקן כשקנאו ולפיכך אין צריך לאכול כנגד דמי הקנקן, והכי נמי בגבולים קנה מעשר לקנקנים. אבל במקום כו' כדתנן בפרק קמא משנה ד', וצריך שיאכל כנגד דמי הקנקן לפי שהוציא מעות מעשר שני בקנקן עצמו שלא נעשה טפל ליין, הלכך אף בגבולין כו' אין הקנקן טפל ליין ולא קנה מעשר. ועיין בתוי''ט: {יד} <b>הוא</b> לשון הר''מ בפירושו. אבל לפי פירושו של הר''ב במתני', הוה ליה לכתוב, אפילו הקנקנים פתוחות. תי''ט:
<h2>פרק ד</h2>
<h3>פרק ד - משנה א</h3>
הַמּוֹלִיךְ פֵּרוֹת מַעֲשֵׂר שֵׁנִי מִמְּקוֹם הַיֹּקֶר לִמְקוֹם הַזּוֹל, אוֹ מִמְּקוֹם הַזּוֹל לִמְקוֹם הַיֹּקֶר, פּוֹדֵהוּ כְּשַׁעַר מְקוֹמוֹ. הַמֵּבִיא פֵרוֹת מִן הַגֹּרֶן לָעִיר, וְכַדֵּי יַיִן מִן הַגַּת לָעִיר, הַשֶּׁבַח לַשֵּׁנִי וִיצִיאוֹת מִבֵּיתוֹ {א}:
<b style="color: gray;">רע"ב</b> <b>המוליד</b>. דוקא עבר והוליך, דלכתחילה אסור להוליכו ממקום למקום, אלא פודהו במקומו או מעלהו לירושלים: <b>כשער מקומו</b>. כשער המקום שהוא בשעת פדיון בין לקולא בין לחומרא: <b>השבח לשני</b>. מה ששוין בעיר יותר, הריוח של מעשר שני. ומה שהוציא להביאן מן השדה לעיר ישלם מביתו:
<b style="color: gray;">תוי"ט</b>
{א} <b>ויציאות</b> מביתו. מסתברא דהוא הדין ממקום הזול למקום היוקר דרישא, דהא הכא נמי הוי ממקום הזול למקום היוקר, וכל שכן ממקום היוקר למקום הזול דרישא דיציאות מביתו תי''ט:
<h3>פרק ד - משנה ב</h3>
פּוֹדִין מַעֲשֵׂר שֵׁנִי כְּשַׁעַר הַזוֹל {ב}, כְּמוֹת שֶׁהַחֶנְוָנִי לוֹקֵחַ, לֹא כְמוֹת שֶׁהוּא מוֹכֵר. כְמוֹת שֶׁהַשֻּׁלְחָנִי פוֹרֵט, וְלֹא כְמוֹת שֶׁהוּא מְצָרֵף. וְאֵין פּוֹדִין מַעֲשֵׂר שֵׁנִי אַכְסָרָה. אֶת שֶׁדָּמָיו יְדוּעִים, יִפָּדֶה עַל פִּי עֵד אֶחָד. וְאֶת שֶׁאֵין דָּמָיו יְדוּעִים, יִפָּדֶה עַל פִּי שְׁלשָׁה, כְּגוֹן הַיַּיִן שֶׁקָּרַם וּפֵרוֹת שֶׁהִרְקִיבוּ וּמָעוֹת שֶׁהֶחֱלִיאוּ {ה}:
<b style="color: gray;">רע"ב</b> <b>פודין מעשר שני</b>. יכול לפדות. אם ירצה כשער הזול, כדמפרש ואזיל: <b>כמות שהחנוני לוקח</b>. שהוא לוקח בזול כדי להשתכר: <b>לא כמות שהוא מוכר</b>. שהוא מוכר ביוקר ביותר ממה שקנה: <b>כמות שהשולחני פורט</b>. הבא לחלל פרוטות של. מעשר על סלע, מחשב הסלע בפרוטות הרבה, כשולחני הזה כשבא ליקח פרוטות מבני אדם ולתת להם סלע שהוא לוקח פרוטות הרבה: <b>ולא כמות שהוא מצרף</b>. כשמצרף השולחני פרוטות לתת לבני אדם בחלוף הסלע, נותן להם פהות: <b>אכסרה</b>. בלא מדה ובלא משקל, אלא כמה אתה נותן בכרי זה או במלוא חפנים הללו: <b>על פי א'</b>. בשומת לוקח אחד {ג}: <b>על פי ג'</b>. שמאים בקיאין, ואפילו א' מהן עובד כוכבים ואפילו אחד מהן בעלים: <b>קרם</b>. התחיל להחמיץ, וגירסא אחרת שקסס. ודוגמתו בבבא בתרא [דף צג.] מקבל עליו עשר קוססות למאה {ד}:
<b style="color: gray;">תוי"ט</b>
{ב} <b>הזול</b>. מפני שכתוב בו ברכה. ירושלמי: {ג} <b>כלומר</b>, סוחר בקי בשומא: {ד} <b>כמו</b> פריה יקוסס ויבש (יחזקאל יז, ט). הר''ש: {ה} <b>שהחליאו</b>. ענינו, שכהו או העלו חלודה ונשתנו מראיהן, והוא כמו החלידו. הר''מ:
<h3>פרק ד - משנה ג</h3>
בַּעַל הַבַּיִת אוֹמֵר בְּסֶלַע וְאַחֵר אוֹמֵר בְּסֶלַע, בַּעַל הַבַּיִת קוֹדֵם, מִפְּנֵי שֶׁהוּא מוֹסִיף חֹמֶשׁ. בַּעַל הַבַּיִת אוֹמֵר בְּסֶלַע וְאַחֵר אוֹמֵר בְּסֶלַע וְאִסָּר, אֶת שֶׁל סֶלַע וְאִסָּר קוֹדֵם, מִפְּנֵי שֶׁהוּא מוֹסִיף עַל הַקֶּרֶן. הַפּוֹדֶה מַעֲשֵׂר שֵׁנִי שֶׁלּוֹ, מוֹסִיף עָלָיו חֲמִישִׁית, בֵּין שֶׁהוּא שֶׁלּוֹ וּבֵין שֶׁנִּתַּן לוֹ בְּמַתָּנָה:
<b style="color: gray;">רע"ב</b> <b>מפני שהוא מוסיף חומש</b>. כדכתיב (ויקרא כז) ואם גאול יגאל איש ממעשרו, על שלו מוסיף חומש ולא על של חבירו: <b>בסלע ואיסר</b>. האיסר הוא א' מששה ותשעים בסלע: <b>מפני שהוא מוסיף על הקרן</b>. ותוספת כל שהוא דקרן עדיפא, מפני שעל החומש יכול להערים כדתנן לקמן {ו}: <b>ובין שנתן לו במתנה</b>. הטבל, קודם שהפריש {ז} ממנו מעשר נתן לו במתנה. דאילו מעשר שני לאחר שהופרש, קיימא לן כמאן דאמר ממון גבוה הוא ואינו ניתן במתנה:
<b style="color: gray;">תוי"ט</b>
{ו} <b>ירושלמי</b>, ובגמרא דבבלי במס' ערכין יהיב טעמא דפדיית הקרן עדיף שהיא עיקר מצות פדייה, ולא קפדינן בתוספת החומש, דהנאת התוספת שלו היא שהוא אוכל הכל בירושלים: {ז} <b>גמרא</b> קידושין דף נ''ד, ויהיב טעמא, דסבירא ליה דמתנות שלא הורמו לאו כמי שהורמו דמיין. והקשה הכ''מ דהרי לעיל משנה ו' פ''ג פסקו דמתנות שלא הורמו כמי שהורמו דמיין. ותירץ הר''י קורקוס, דדוקא להאי מלתא אמרו לאו כמי שהורמו דמיין, דעד כאן לא אמר ר' מאיר מעשר שני ממון גבוה אלא דוקא כשהורם ונקרא עליו שם מעשר, דהא מדכתיב לה' הוא יליף, וקרא אחר שהורם ונקרא מעשר משמע:
<h3>פרק ד - משנה ד</h3>
מַעֲרִימִין עַל מַעֲשֵׂר שֵׁנִי {ח}. כֵּיצַד, אוֹמֵר אָדָם לִבְנוֹ וּלְבִתּוֹ הַגְּדוֹלִים, לְעַבְדּוֹ וּלְשִׁפְחָתוֹ הָעִבְרִים, הֵילָךְ מָעוֹת אֵלּוּ וּפְדֵה לָךָ מַעֲשֵׂר שֵׁנִי זֶה. אֲבָל לֹא יֹאמַר כֵּן לִבְנוֹ וּלְבִתּוֹ הַקְּטַנִּים וּלְעַבְדּוֹ וּלְשִׁפְחָתוֹ הַכְּנַעֲנִים, מִפְּנֵי שֶׁיָּדָן כְּיָדוֹ:
<b style="color: gray;">רע"ב</b> <b>לעבדו ולשפחתו העברים</b>. שאין גופן קנוי: <b>ופדה לר</b>. בהן מעשר שני לעצמך: <b>מפני שידן כידו</b>. דמה שקנה עבד קנה רבו. ובנו קטן נמי זכייתו לאביו דמציאת קטן לאביו:
<b style="color: gray;">תוי"ט</b>
{ח} <b>מערימין</b> על מעשר שני. ובזה יפטר מלהוסיף חומש. ובירושלמי, למה מערימין עליו, מפני שכתוב בו ברכה: <b>[ט</b>] ובאשתו, איכא פלוגתא בקידושין דף כ''ד. הרמ''ז:
<h3>פרק ד - משנה ה</h3>
הָיָה עוֹמֵד בַּגֹּרֶן וְאֵין בְּיָדוֹ מָעוֹת, אוֹמֵר לַחֲבֵרוֹ {יא}, הֲרֵי הַפֵּרוֹת הָאֵלּוּ נְתוּנִים לָךְ בְּמַתָּנָה. חוֹזֵר וְאוֹמֵר, הֲרֵי אֵלּוּ מְחֻלָּלִין עַל מָעוֹת שֶבַּבָּיִת {יב}:
<b style="color: gray;">רע"ב</b> <b>היה עומד בגורן</b>. ורוצה להערים ולפדות מעשר שני בלא חומש: <b>ואין בידו מעות</b>. כדי שיתנם לחברו, שיפדה בהן המעשר בלא חומש {י}: <b>הרי הפירות האלו נתונים לד במתנה</b>. ודוקא שנתן אותם לו בטבלן קודם שיפריש מעשר שני, כדפרשינן לעיל:
<b style="color: gray;">תוי"ט</b>
{י} <b>דאילו</b> היה לו מעות עדיף טפי, דהוה ליה נכרי אצל הפירות. ואגב סודר לא יוכל להקנות לו מעותיו, דאין מטבע נקנה בחליפין. בבא מציעא דף מ''ו. (ומיירי דלית קרקע דליקני ליה אגבה. ב''ד): {יא} <b>לחבירו</b>. שהוא אוהבו ויודע בו שאינו עושה אלא להפטר מן החומש. רש''י: {יב} <b>שבבית</b>. שאין צריך שיהיו המעות והפירות במקום אחד כדתנן במשנה ד' פ''ג:
<h3>פרק ד - משנה ו</h3>
מָשַׁךְ מִמֶּנּוּ מַעֲשֵׂר בְּסֶלַע וְלֹא הִסְפִּיק לִפְדּוֹתוֹ עַד שֶׁעָמַד בִּשְׁתַּיִם, נוֹתֵן לוֹ. סֶלַע, וּמִשְׂתַּכֵּר בְּסֶלַע, וּמַעֲשֵׂר. שֵׁנִי שֶׁלּוֹ. מָשַׁךְ מִמֶּנּוּ מַעֲשֵׂר בִּשְׁתַּיִם וְלֹא הִסְפִּיק לִפְדּוֹתוֹ עַד שֶׁעָמַד בְּסֶלַע, נוֹתֵן לוֹ סֶלַע מֵחֻלִּין וְסֶלַע שֶׁל מַעֲשֵׂר שֵׁנִי שֶׁלּוֹ. אִם הָיָה עַם הָאָרֶץ, נוֹתֵן לוֹ מִדְּמַאי:
<b style="color: gray;">רע"ב</b> <b>משר ממנו מעשר בסלע</b>. המוכר מעשר שני, כדי שיתחלל על דמי המכירה ויהיו המעות נתפסים בקדושת מעשר, דבכי האי גונא שרי למכרו. והא דתנן בפרק קמא אין מוכרין אותו, היינו להוליכו לירושלים ולא שיהיו המעות נתפסים בקדושת מעשר. וכשמשך המעשר לקנותו היה שוה סלע ולא הספיק ליתן הדמים עד שעמד בשתים, שהמעשר לא יצא לחולין עד שיתן דמיו למוכר: <b>נותן לו סלע</b>. לפי שקנאו במשיכה {יג}, ומרויח הלוקח סלע שנתייקר. וצריך לפדותו כשער של עכשיו בשתי סלעים, שהמעשר לא יצא לחולין עד שיתן דמיו למוכר. והסלע אחד של מעשר שני שלו ואוכלו בירושלים: <b>עד שעמד בסלע</b>. וצריך ליתן למוכר שני סלעים שקנאו במשיכה, והוא נפדה בסלע אחד כשער של עכשיו. הלכך נותן לו דמי סלע מדמי חולין שלו, ובו נפדה המעשר, והסלע השני נותן לו מדמי מעשר שני שלו. ואין זה כפורע חובו ממעשר שני, לפי שבתחלת המקח היה עומד לכך שיאכל המוכר שתי סלעים בירושלים אם לא הוזל {יד}: <b>אם היה עם הארץ נותן לו מדמיו</b>. ואם היה המוכר עם הארץ נותן לו שני הסלעים מדמי החולין שלו, לפי שאין מוסרין דמי מעשר לעם הארץ. ואית דגרסי מדמאי אם יש לו דמי מעשר של דמאי נותן לו סלע אחד מאותן דמים, דמוסרין דמי דמאי לעם הארץ:
<b style="color: gray;">תוי"ט</b>
{יג} <b>וזה</b> לשון הראב''ד, שכל המשנה הולכת על מדת הדין, שהמעשר אינו מתחלל אלא בשעת מתן מעות, מיהו המוכר והלוקח נידונין כשעת משיכה. ועיין באריכות בתוי''ט: {יד} <b>וזה</b> לשון הירו', שמשעה הראשונה מעשר שני חייב, אילו חייב היה לו ונתן לו מעשר יאות. ונראה לי דהכי פירושו, דמהשתא אגלאי למפרע שמשעה ראשונה לא היה חייב אלא מעשר שני, לפי שלא נתחלל מעשר במשיכה עד שיתן דמים. ואילו היה חייב לו מעשר ונתן לו, יפה היה עושה. תוי''ט. וכתב הר''ש והאי ש. לו אינו כשלו דרישא. אלא כלומר, מלבד סלע של חולין שנותן למוכר נותן לו סלע עדיין של מעשר שני שלו. ותרוייהו אנותן לו קאי:
<h3>פרק ד - משנה ז</h3>
הַפּוֹדֶה מַעֲשֵׂר שֵׁנִי וְלֹא קָרָא שֵׁם, רַבִּי יוֹסֵי אוֹמֵר, דַּיּוֹ. רַבִּי יְהוּדָה אוֹמֵר, צָרִיךְ לְפָרֵשׁ. הָיָה מְדַבֵּר עִם הָאִשָּׁה עַל עִסְקֵי גִטָהּ וְקִדּוּשֶׁיהָ, וְנָתַן לָהּ גִּטָה וְקִדּוּשֶׁיהָ וְלֹא פֵרַשׁ, רַבִּי יוֹסֵי אוֹמֵר, דַּיּוֹ. רַבִּי יְהוּדָה אוֹמֵר, צָרִיךְ לְפָרֵשׁ:
<b style="color: gray;">רע"ב</b> <b>ולא קרא שם</b>. לא אמר זה פדיון מעשר שני: <b>צריך לפרש</b>. ולומר זה פדיונו. והלכה כר' יוסי: <b>ולא פירש</b>. לא אמר הרי זה גיטך או הרי את מקודשת: <b>רבי יוסי אומר דיו</b>. כיון שעסוקים באותו ענין {טו} ומתוך אותן הדברים עמד וגירש או קדש אין צריך לפרש. והלכה כר' יוסי:
<b style="color: gray;">תוי"ט</b>
{טו} <b>וכתב</b> הר''ש, וכהאי גוונא יש לומר בפדיון מעשר שני. והתוי''ט מראה פנים לחלק, דדוקא בגירושין וקידושין צריך עסוקים כו' משום דבעינן דעת האשה בקידושין, ואף בגירושין לדעת הר''מ רבנן החמירו שצריך שידבר עמה כו', אבל בפדיון שאין כאן דעת אחרת אלא של הפודה בלבד אין צריך כלל שידבר ואפילו בשתיקה דיו. ועיין שם:
<h3>פרק ד - משנה ח</h3>
הַמַּנִּיחַ אִסָּר וְאָכַל עָלָיו חֶצְיוֹ, וְהָלַךְ לְמָקוֹם אַחֵר וַהֲרֵי הוּא יֹצֵא בְּפֻנְדְּיוֹן, אוֹכֵל עָלָיו עוֹד אִסָּר {טז}. הַמַּנִּיחַ פֻּנְדְּיוֹן וְאָכַל עָלָיו חֶצְיוֹ, וְהָלַךְ לְמָקוֹם אַחֵר וַהֲרֵי הוּא בְּאִסָּר, אֹכֵל עָלָיו עוֹד פְּלַג. הַמַּנִּיחַ {יז} אִסָּר שֶׁל מַעֲשֵׂר שֵׁנִי, אוֹכֵל עָלָיו אַחַד עָשָׂר בְּאִסָּר וְאֶחָד מִמֵּאָה {יח} בְּאִסָּר. בֵּית שַּׁמַּאי אוֹמְרִים, הַכֹּל עֲשָׂרָה. וּבֵית הִלֵּל אוֹמְרִים, בַּוַּדַּאי אַחַד עָשָׂר, וּבַדְּמַאי עֲשָׂרָה:
<b style="color: gray;">רע"ב</b> <b>המניח איסר</b>. להיות מחלל עליו פירות מעשר שני. וכבר חלל: <b>ואכל עליו עד חציו והלד למקום אחר</b>. והוליך האיסר עמו, ושם הוא שוה פונדיון, ובתחלה לא היה יוצא אלא בחצי פונדיון, שהפונדיון ב' איסרין נמצא לפי מה שהוא יוצא עכשיו שנשאר בו איסר של חולין ולפיכך אוכל עליו עוד איסר: <b>אוכל עליו עוד פלג</b>. חצי איסר, ולא אמרינן כיון שאינו שוה אלא איסר הרי אכלו כולו: <b>המניח איסר של מעשר שני</b>. להיות אוכל עליו חולין שלו בקדושת מעשר, ואכל עליו עד אחד עשר באיסר, ואחד ממאה באיסר, יצא כל האיסר לחולין. פי' אם היה אותו איסר ממעות מעשר שני של דמאי ואכל עשרה חלקים מאחד עשר חלקים שבו, כגון שאחד עשר רמונים שוין איסר, ואכל עליו עשרה רמונים ונשאר בו עדיין חלק מאחד עשר בקדושת מעשר, יצא כולו לחולין. ואם היה האיסר ממעות מעשר שני של ודאי ואכל עליו עד שנשאר בו אחד ממאה, כגון שמאה תאנים נמכרים באיסר, ואכל עליו תשעים ותשעה, יצא כולו לחולין: <b>בית שמאי אומרים הכל עשרה</b>. אחד ודאי וא' דמאי כשלא נשאר באיסר אלא עשיריתו יצא לחולין. כגון שהיו עשרה רמונים נמכרין באיסר, ואכל עליו תשעה יצא לחולין. ואם נשאר בו יותר, כגון שלא אכל אלא שמנה צריך לאכול כנגדו: <b>ובית הלל אומרים בודאי אחד עשר, ובדמאי עשרה</b>. אם נשאר על האיסר של ודאי אחד מעשרה חייב לאכול עליו עוד [אחד], לפי שכל מה שהוא פחות משוה פרוטה אין חוששין לו, לא לענין גזל, ולא לענין נהנה מן ההקדש. ופרוטה היא אחד משמנה באיסר האטלקי נמצא עשירית האיסר הוא שמנה עשיריות של פרוטה דהיינו פרוטה פחות חומש, נמצא כשתוסיף עליו חומש דהוא רביע מלגו היינו חומשא מלבר יהיה [בין] הכל פרוטה, ולפיכך חוששים לה, ואם יהיה פחות מעשיריתו אין חוששים לו שאפילו עם תוספת החומש יהיה בו פחות משוה פרוטה. ולפיכך אמרו בודאי אחד עשר, ובדמאי עשרה, לפי שאין חייבין חומש על הדמאי, ועשיריתו הוא פחות משוה פרוטה, והלכה כב''ה:
<b style="color: gray;">תוי"ט</b>
{טז} <b>עוד</b> איסר. ואף על גב דכשאכל עליו לא אכל אלא שוה חצי איסר, ועכשיו ששוה שני איסרים נמצא שיש בו איסר וחצי שעדיין לא אכל עליו, הא מלתא ליתא, שמה שנשאר והוא החצי, הוא שרשאי לאכול כפי שויו עכשיו, אבל מה שאכל עליו והוא החצי כבר נתחלל ונתפס למעשר, ומה ששוה עכשיו אותו החצי השני לבדו, מן החולין הוא. תוי''ט: {יז} <b>בירושלים</b> איירי. ורישא בחוץ לירושלים והוא הדין בירושלים, עיין לעיל (משנה ב') ופרק ג' משנה ד'. ב''ד: {יח} <b>ואחד</b> ממאה. ולא פירשו טעם לזה. ואולי דכעין תרומה נגעו בו, הואיל ואקרי קודש כמו תרומה, וכמו דבתרומה כשנפל למאה בטל במיעוטו כשאין כאן גזל השבט, הכי נמי גבי מעשר שני דלא שייך בו גזל אמרו בו דכל אחד ממאה שלא אכל נתבטל. ואף על גב דבתרומה בעינן מאה ואחד הקילו במעשר ואמרו מספר שלם. תי''ט:
<h3>פרק ד - משנה ט</h3>
כָּל הַמָּעוֹת הַנִּמְצָאִים, הֲרֵי אֵלּוּ חֻלִּין, אֲפִלּוּ דִּינָר זָהָב עִם הַכֶּסֶף וְעִם הַמָּעוֹת. מָצָא בְתוֹכָן חֶרֶס וְכָתוּב עָלָיו מַעֲשֵׂר, הֲרֵי זֶה מַעֲשֵׂר {כ}:
<b style="color: gray;">רע"ב</b> <b>כל המעות הנמצאים</b>. בכל מקום בין ברגל בין בשאר ימות השנה. ובירושלים בשאר ימות השנה חוץ מימות הרגל: <b>הרי אלו חולין</b>. ואין חוששין להם שמא מעות של מעשר שני הם: <b>אפילו דינר זהב עם הכסף ועם המעות</b>. שאין דרך לערבן יחד, ואיכא למימר הללו מעות של מעשר שני שרגילין לחלל המעשר על דינרי זהב והנשאר שאינו מגיע לדינר זהב מחללו על הכסף והמותר על מעות של נחשת ומערבין אותן יחד, אפילו הכי לא חיישינן {יט}: <b>מצא בתוכן</b>. בתוך הכיס או הצרור שהמעות נתונים בתוכו:
<b style="color: gray;">תוי"ט</b>
{יט} <b>שאילו</b> היה מעשר היה נותן בהם סימן. תוי''ט בשם הפירוש: {כ} <b>הרי</b> זה מעשר. ולא נאמר שמא הם חולין וזה החרס הוא מכלי שהיה בו מעשר נתון בתוכו וכתבו עליו מעשר. הר''מ:
<h3>פרק ד - משנה י</h3>
הַמּוֹצֵא כֶלִי וְכָתוּב עָלָיו קָרְבָּן, רַבִּי יְהוּדָה אוֹמֵר, אִם הָיָה שֶׁל חֶרֶס, הוּא חֻלִּין וּמַה שֶּׁבְּתוֹכוֹ קָרְבָּן. וְאִם הָיָה שֶׁל מַתֶּכֶת, הוּא קָרְבָּן וּמַה שֶּׁבְּתוֹכוֹ חֻלִּין. אָמְרוּ לוֹ, אֵין דֶּרֶךְ בְּנֵי אָדָם לִהְיוֹת כּוֹנְסִין חֻלִּין לְקָרְבָּן:
<b style="color: gray;">רע"ב</b> <b>הוא חולין</b>. שאין דרך בני אדם להקדיש חרסין לבדק הבית, ועל שם מה שבתוכו נכתב: <b>הוא קרבן</b>. כלומר הקדש {כא}: <b>חולין לתור קרבן</b>. והכל קרבן. ולא אפליגו רבנן עליה דר' יהודה אלא בשל מתכת בלבד, דבשל חרס מודו שהוא חולין ומה שבתוכו קרבן. והלכה כחכמים:
<b style="color: gray;">תוי"ט</b>
{כא} <b>כדתיב</b> על קרבן העצים (נחמיה י):
<h3>פרק ד - משנה יא</h3>
הַמּוֹצֵא כֶלִי וְכָתוּב עָלָיו קו''ף, קָרְבָּן. מ', מַעֲשֵׂר. ד', דְּמַאי. ט', טֶבֶל. ת', תְּרוּמָה, שֶׁבִּשְׁעַת סַכָּנָה הָיוּ כוֹתְבִין ת' תַּחַת תְּרוּמָה {כב}. רַבִּי יוֹסֵי אוֹמֵר, כֻּלָּם שְׁמוֹת בְּנֵי אָדָם הֵם {כג}. אָמַר רַבִּי יוֹסֵי, אֲפִלּוּ מָצָא חָבִית וְהִיא מְלֵאָה פֵרוֹת וְכָתוּב עָלֶיהָ תְרוּמָה, הֲרֵי אֵלּוּ חֻלִּין, שֶׁאֲנִי אוֹמֵר אֶשְׁתָּקַד הָיְתָה מְלֵאָה פֵרוֹת תְּרוּמָה, וּפִנָּהּ:
<b style="color: gray;">רע"ב</b> <b>קוף קרבן</b>. הקדש: <b>ד' דמאי</b>. לקוח מעם הארץ: <b>בשעת הסכנה</b>. שגזרו שלא לקיים המצות: <b>שמות בני אדם הן</b>. אותיות של ראשי שמות, קוף קהת, ד' דניאל, ט' טוביה. והכל חולין: <b>אשתקד היתה מלאה פירות תרומה ופינה</b>. ורבנן סברי אם איתא דפינה לתרומה מגרר הוה גריר לה ולא היה מניח שם תרומה כתוב שם. ואין הלכה כרבי יוסי:
<b style="color: gray;">תוי"ט</b>
{כב} <b>תחת</b> תרומה. מה דסיים מפרש, והוא הדין לאינך: {כג} <b>שמות</b> בני אדם הם. כמו, תובל קין, תרח, ר' תנחום. ולדבריהם דרבנן קאמר להו. דלדידיה אפילו כתוב בו קרבן, תרומה, כל התיבה שלימה, פליג בסיפא. הר''ש:
<h3>פרק ד - משנה יב</h3>
הָאוֹמֵר לִבְנוֹ מַעֲשֵׂר שֵׁנִי בְּזָוִית זוֹ, וּמָצָא בְזָוִית אַחֶרֶת, הֲרֵי אֵלּוּ חֻלִּין. הָיָה שָׁם מָנֶה וּמָצָא מָאתַיִם, הַשְּׁאָר חֻלִּין. מָאתַיִם וּמָצָא מָנֶה, הַכֹּל מַעֲשֵׂר:
<b style="color: gray;">רע"ב</b> <b>הרי אלו חולין</b>. מה שמצא הוי חולין שאני אומר מעשר שני ניטל: <b>היה שם מנה</b>. אמר לו אביו הרי שם מנה של מעשר שני ומצא מאתים, מנה מעשר ומנה חולין. ולא אמרינן המנה של מעשר ניטל ואלו אחרים הן: <b>מאתים ומצא מנה</b>. אמר לו אביו הרי שם מאתים ומצא מנה המנה שמצא מעשר:
<h2>פרק ה</h2>
<h3>פרק ה - משנה א</h3>
כֶּרֶם רְבָעִי, מְצַיְּנִין אוֹתוֹ בְּקוֹזְזוֹת אֲדָמָה, וְשֶׁל עָרְלָה {א} בְּחַרְסִית, וְשֶׁל קְבָרוֹת בְּסִיד, וּמְמַחֶה וְשׁוֹפֵךְ. אָמַר רַבָּן שִׁמְעוֹן בֶּן גַּמְלִיאֵל, בַּמֶּה דְבָרִים אֲמוּרִים, בַּשְּׁבִיעִית. וְהַצְּנוּעִים מַנִּיחִין אֶת הַמָּעוֹת וְאוֹמְרִים, כָּל הַנִּלְקָט מִזֶּה, יְהֵא מְחֻלָּל עַל הַמָּעוֹת הָאֵלּוּ:
<b style="color: gray;">רע"ב</b> <b>כרם רבעי מציינין אותו</b>. בונים אצלו ציון וסימן, שיכירו שהוא כרם רבעי וטעון פדיון: <b>בקוזזות</b>. גבשושית ורגבי אדמה סימנא כאדמה, מה אדמה דאיכא הנאה מינה שהיא עושה פירות אף האי נמי כי מפרקי שרי לאתהנויי מיניה: <b>ושל ערלה בחרסית</b>. באדמה שעושים ממנו כלי חרס. סימנא כחרסית זו דלית בה הנאה דכשזורעים בה אינה מוציאה כדי נפילה {ב} אף זו אין בה הנאה: <b>ושל קברות</b>. שלא יכנס שם כהן ונזיר: <b>בסיד</b>. סימנא שהסיד לבן כעצמות: <b>וממחה ושופד</b>. ממחה את הסיד במים כדי שיתלבן יותר, ושופך על הקבר: <b>במה דברים אמורים</b>. דעבדי הכירא לכרם רבעי ולערלה: <b>בשביעית</b>. שהכל הפקר ונוטלים בהיתר. אבל בשאר שני שבוע שבאים לגזול, הלעיטהו לרשע וימות ויקחום לאכול באיסור: <b>והצנועים</b>. המדקדקים על עצמם, כשהיה להם כרם רבעי בשביעית היו מניחין המעות קודם לקיטה {ג}, ואומרים כל הנלקט לכשיהיה נלקט יהא מחולל על זה:
<b style="color: gray;">תוי"ט</b>
{א} <b>ושל</b> ערלה. אף על פי שהעלרה קודם בזמן לרבעי, הואיל ולא נשנה כאן אלא אגב רבעי, דאקרי קודש כמו מעשר שני, לא ראה להקדימו. תוי''ט: {ב} <b>כלומר</b>, כדי זריעה. ובזה לא תקשי אמתניתין דסוף פרק כיסוי הדם דמשמע דחרסית מגדל צמחים. ועיין תוי''ט: {ג} <b>כך</b> כתבו התוס', דאי לא תימא הכי, לא הוי תקנה להנאכל בין לקיטה לאמירה. הר''ש ומה שלא היו מחללים כל הכרם בפעם אחת, שפעמים היו רוצים להוליך מותר הפירות לאכול בירושלים. תוי''ט בשם הפירוש: ולא שייך דין ברירה בענין זה, הואיל ואינו חל החילול עד שיתלקט. הר''ש:
<h3>פרק ה - משנה ב</h3>
כֶּרֶם רְבָעִי הָיָה עוֹלֶה לִירוּשָׁלַיִם מַהֲלַךְ יוֹם אֶחָד לְכָל צַד. וְאֵיזוֹ הִיא תְחוּמָהּ, אֵילַת מִן הַדָּרוֹם וְעַקְרְבַת מִן הַצָּפוֹן, לוּד מִן הַמַּעֲרָב וְהַיַּרְדֵּן מִן הַמִּזְרָח. וּמִשֶּׁרַבּוּ הַפֵּרוֹת, הִתְקִינוּ שֶׁיְּהֵא נִפְדֶּה סָמוּךְ לַחוֹמָה. וּתְנַאי הָיָה בַדָּבָר, שֶׁאֵימָתַי שֶׁיִּרְצוּ, יַחֲזוֹר הַדָּבָר לִכְמוֹת שֶׁהָיָה. רַבִּי יוֹסֵי אוֹמֵר, מִשֶּׁחָרַב בֵּית הַמִּקְדָּשׁ, הָיָה הַתְּנַאי הַזֶּה. וּתְנַאי הָיָה, אֵימָתַי שֶׁיִּבָּנֶה בֵּית הַמִּקְדָּשׁ, יַחֲזוֹר הַדָּבָר לִכְמוֹת שֶׁהָיָה:
<b style="color: gray;">רע"ב</b> <b>כרם רבעי</b>. יש לו דין מעשר שני, וצריך להעלות הפירות לירושלים ולאכלן שם, הם או פדיונם, ותקנו חכמים שמהלך יום [אחד] כל סביבות ירושלים יעלו הפירות [עצמם] לירושלים, כדי לעטר שוקי ירושלים בפירות, מתוך שיאכל כל אדם נטע רבעי {ד} שלו יתמלא השוק שאר פירות: <b>שיהא נפדה סמוד לחומה</b>. אפילו כרם הסמוך לחומה: <b>שאימתי שירצו</b>. אם יתמעטו הפירות {ה}: <b>משחרב בית המקדש היה התנאי</b>. לא לפי שרבו הפירות כדאמרת, אלא משחרב בית המקדש והיתה ירושלים ביד האויבים ולא היו חוששין לעטר שוקי ירושלים בפירות:
<b style="color: gray;">תוי"ט</b>
{ד} <b>לפי</b> שסובר דכרם לאו דוקא, אלא הוא הדין כל נטע. וכדתנן במשנה ד'. ובברכות דף ל''ה, אית תני כרם ואית תני נטע. ועיין בתוי''ט: {ה} <b>וצריך</b> לתנאי היה בדבר, ולא סגי בביטול סיבת האיסור ונראה לי טעמא מדמסקינן בפרק קמא דביצה דף ה: דכל דבר שבמנין (מנין שנמנו חכמים לאסור) צריך מנין אחר להתירו, ופירש רש''י, אפילו אירע דבר שאתה יכול להורות בו היתר וכו'. ותנן בפרק קמא דעדיות, אין בית דין יכול לבטל דברי בית דין חבירו אלא אם כן היה גדול, ממנו בחכמה ובמנין, לפיכך המתקנים עצמן הטילו תנאי בדבר, להחזיר לכמות שהיה לכשיתבטל הטעם, דהשתא המתקנים עצמם הם המבטלים התקנה בהתבטל הטעם. תוי''ט ועיין שם:
<h3>פרק ה - משנה ג</h3>
כֶּרֶם רְבָעִי, בֵּית שַׁמַּאי אוֹמְרִים, אֵין לוֹ חֹמֶשׁ וְאֵין לוֹ בִעוּר. וּבֵית הִלֵּל אוֹמְרִים, יֶשׁ לוֹ. בֵּית שַׁמַּאי אוֹמְרִים, יֶשׁ לוֹ פֶרֶט וְיֶשׁ לוֹ עוֹלֵלוֹת, וְהָעֲנִיִּים פּוֹדִין לְעַצְמָן. וּבֵית הִלֵּל אוֹמְרִים, כֻּלוֹ לַגָּת:
<b style="color: gray;">רע"ב</b> <b>אין לו חומש</b>. אין הבעלים צריכין להוסיף חומש כשפודים אותו: <b>ואין לו ביעור</b>. בשנה שלישת וששית [נ''א. רביעית ושביעית שהמעשרות מתבערין, דחומש וביעור לא נאמרו בכרם רבעי אלא במעשר. ומיהו מודו ב''ש דפדיון מיהא אית ליה, ואע''ג דלא נאמר פדיון במקרא בכרם רבעי, דילפי ליה מדכתיב (ויקרא יט) קדש הלולים, קרי ביה חלולים אחליה והדר אכליה: <b>וב''ה אומרים יש לו</b>. דילפי קדש קדש ממעשר, ליתן לו כל דין מעשר: <b>יש לו פרט ויש לו עוללות</b>. דסברי ממון בעלים הוא ולא ממון גבוה הלכך חייב בפרט ובעוללות ככל כרם דעלמא. והעניים שמלקטים הפרט ועוללות מכרם רבעי, פודין לעצמן ואוכלין הפדיון בירושלים: <b>וב''ה אומרים כולו לגת</b>. דסברי ממון גבוה הוא כמו מעשר, הלכך אין לו פרט ועוללות, אלא דורכים אותו כולו כאחת ומעלה ואוכל בירושלים, או פודהו ומעלה הדמים לירושלים:
<b style="color: gray;">תוי"ט</b> <b>.אין</b> פירוש למשנה זו
<h3>פרק ה - משנה ד</h3>
כֵּיצַד פּוֹדִין נֶטַע רְבָעִי, מַנִּיחַ אֶת הַסַּל עַל פִּי שְׁלשָׁה, וְאוֹמֵר, כַּמָּה אָדָם רוֹצֶה לִפְדּוֹת לוֹ בְּסֶלַע עַל מְנָת לְהוֹצִיא יְצִיאוֹת מִבֵּיתוֹ. וּמַנִּיחַ אֶת הַמָּעוֹת, וְאוֹמֵר, כָּל הַנִּלְקָט מִזֶּה, מְחֻלָּל עַל הַמָּעוֹת הָאֵלּוּ בְּכָךְ וְכָךְ סַלִּים בְּסֶלַע:
<b style="color: gray;">רע"ב</b> <b>מניח את הסל על פי שלשה</b>. בקיאין בשומא, דסתם נטע רבעי אין דמיו ידועים לפי שצריך לחשב היציאות כדתנן הכא {ו}: <b>לפדות בסלע</b>. כלומר ליקח בסלע במחובר לקרקע: <b>על מנת להוציא יציאות מביתו</b>. שכר פעולת הכרם משעה שנקרא פרי, כגון שכר שמירה ועידור: <b>ומניח את המעות</b>. לפי השומא, לאחר ששמו כך וכך סלים בסלע:
<b style="color: gray;">תוי"ט</b>
{ו} כלומר, ולהכי תנן בסתם שלשה, דמשמע דלעולם בעינן שלשה, ולעיל בפרק ד' גבי מעשר שני מחלקינן בין דמיו ידועים לשאין דמיו ידועים. אלא דהכא אין לחלק משום דלעולם אין דמיו ידועים, דמצריך לפחות היציאה. הר''ש:
<h3>פרק ה - משנה ה</h3>
וּבַשְּׁבִיעִית, פּוֹדֵהוּ בְּשָׁוְיוֹ. וְאִם הָיָה הַכֹּל מֻפְקָר, אֵין לוֹ אֶלָּא שְׂכַר לְקִיטָה. הַפּוֹדֶה נֶטַע רְבָעִי שֶׁלּוֹ, מוֹסִיף עָלָיו חֲמִישִׁיתוֹ, בֵּין שֶׁהוּא שֶׁלּוֹ וּבֵין שֶׁנִּתַּן לוֹ בְּמַתָּנָה:
<b style="color: gray;">רע"ב</b> <b>ובשביעית</b>. שאין שכר שמירה ולא עבודת קרקע, פודהו בשוויו: <b>אם היה הכל מופקר</b>. אם הפקירו הבעלים נטע רבעי שלהם, אין הזוכה בו מנכה אלא שכר לקיטה, ומעלה הפירות לירושלים או פודה ומעלה הדמים. ולא אמרינן כיון דמהפקירא קא זכי אין דין רבעי נוהג בו. ובשביעית אינו מנכה שכר לקיטה שכל אדם מלקט לעצמו {ז}: <b>מוסיף עליו חומש</b>. סתם מתניתין כבית הלל דילפי קדש קדש ממעשר: <b>ובין שניתן לו במתנה</b>. כשהוא סמדר, דאילו לאחר שנגמר בשולו הא סברי בית הלל דממון גבוה הוא כמעשר ואין יכולים ליתן אותו במתנה {ח}:
<b style="color: gray;">תוי"ט</b>
{ז} <b>ונראה</b> לי דטעמא דמלתא, משום דאין הכל בקיאין בדיני שביעית, וכשיאמר הא לך איסר ולקוט לי בו, הדמים נתפסים בקדושת שביעית, אלא צריך שיאמר לקוט לי, כדתנן בפ''ח דשביעית. והלכך נמנעים בני אדם מללקוט בשכר. תוי''ט: {ח} <b>כן</b> הוא בגמרא קידושין דף נ''ד, ומשמע דדוקא סמדר אבל בוסר לא, הואיל דלענין ערלה הוי פרי לרבעי נמי הוי פרי. ואף על גב דאיתקש למעשר שני ולענין מעשרות בוסר לא הגיע לעונת המעשרות, יש לומר דלחומרא דינו כערלה דמערלה הוא בא כמו שנבאר במשנה ח' פרק קמא דערלה. תוי''ט וע''ש:
<h3>פרק ה - משנה ו</h3>
עֶרֶב יוֹם טוֹב הָרִאשׁוֹן {ט} שֶׁל פֶּסַח שֶׁל רְבִיעִית וְשֶׁל שְׁבִיעִית, הָיָה בִעוּר. כֵּיצַד, נוֹתְנִין תְּרוּמָה וּתְרוּמַת מַעֲשֵׂר לַבְּעָלִים, וּמַעֲשֵׂר רִאשׁוֹן לִבְעָלָיו, וּמַעֲשַׂר עָנִי לִבְעָלָיו. וּמַעֲשֵׂר שֵׁנִי וְהַבִּכּוּרִים מִתְבַּעֲרִים בְּכָל מָקוֹם. רַבִּי שִׁמְעוֹן אוֹמֵר, הַבִּכּוּרִים נִתָּנִין לַכֹּהֲנִים כַּתְּרוּמָה. הַתַּבְשִׁיל, בֵּית שַׁמַּאי אוֹמְרִים, צָרִיךְ לְבַעֵר. וּבֵית הִלֵּל אוֹמְרִים, הֲרֵי הוּא כִּמְבוֹעָר:
<b style="color: gray;">רע"ב</b> <b>ערב יום טוב הראשון של פסח וכו'</b>. דכתיב (דברים יד) מקצה שלש שנים תוציא את כל מעשר תבואתך, ונאמר להלן (שם לא) מקץ שבע שנים במועד שנת השמטה בחג הסכות, מה להלן רגל אף כאן רגל. אי מה להלן חג הסכות אף כאן חג הסכות ת''ל (שם כו) כי תכלה לעשר, רגל שכל מעשרות כלין בו, הוי אומר זה פסח שאין פירות של שנה שלישית נגמרים להיות נלקטים כולן עד שיבא פסח של שנה הרביעית {י}, וכן של שנה ששית עד שיבוא פסח של שנה שביעית: <b>תרומה ותרומת מעשר לבעלים</b>. לכהנים, שהתרומה שלהם: <b>ומעשר ראשון לבעליו</b>. ללוים: <b>ומעשר עני לבעליו</b>. לעניים: <b>מתבערים בכל מקום</b>. צריך לבערם ולאבדם מן העולם: <b>הבכורים נתנים לכהנים כתרומה</b>. ואין צריך לבערם מן העולם משום דתרומה [קרינהו] רחמנא, דאמר מר ותרומת ידך אלו הבכורים דכתיב בהו (דברים כו) ולקח הכהן הטנא מידך. ואין הלכה כר''ש: <b>התבשיל</b>. שיש בו מפירות שביעית, או מעשר שני {יא} בשעת הביעור: <b>הרי הוא כמבוער</b>. כיון דאין ממשן ניכר:
<b style="color: gray;">תוי"ט</b>
{ט} <b>הראשון</b>. והר''מ כתב האחרון. ועיין בכ''מ ראיה לגירסתו מהירושלמי. ועיין בתוי''ט: {י} <b>כלומר</b> שכשיבא פסח כבר נגמרים להיות כל הפירות נלקטים, ואין הכי נמי דקודם לכן נגמרים דהיינו מחנוכה, כדאיתא במשנה ו' פרק קמא דביכורים. אלא שצריך שיהיה במועד [ברגל], ובמועד הקודם לתנוכה עדיין אין כל הפירות נלקטים, אבל המועד שאחריו שהוא פסח כבר נגמרים כולם. תוי''ט: {יא} <b>וצריך</b> עיון, מה ענין שביעית לכאן. והר''מ בחיבורו כתב, תבשיל של מעשר שני ונטע רבעי:
<h3>פרק ה - משנה ז</h3>
מִי שֶׁהָיוּ לוֹ פֵרוֹת בַּזְּמַן הַזֶּה וְהִגִּיעָה שְׁעַת הַבִּעוּר, בֵּית שַׁמַּאי אוֹמְרִים, צָרִיךְ לְחַלְּלָן עַל הַכֶּסֶף. וּבֵית הִלֵּל אוֹמְרִים, אֶחָד שֶׁהֵן כֶּסֶף וְאֶחָד שֶׁהֵן פֵּרוֹת:
<b style="color: gray;">רע"ב</b> <b>בזמן הזה</b>. שאין בית המקדש קיים: <b>צריך לחללן על הכסף</b>. דכתיב (שם יד) וצרת הכסף בידך, הכסף בלבד מעלין {יב}: <b>אחד שהן כסף ואחד שהן פירות</b>. טעונים גניזה, ומה מועיל החלול:
<b style="color: gray;">תוי"ט</b>
{יב} <b>ונראה</b> לי לפרש דרוצה לומר, הואיל ואין בית המקדש, אין לך ריחוק גדול מזה, הלכך מחללן על הכסף, וכאילו וצרת הכסף אינו רשות אלא חובה, דכיון שריחוק מקום כזה שאין בית המקדש, אי אפשר להעלותם אלא וצרת, צריך לחללן. אף על גב דפשטיה דקרא בזמן שבית המקדש קיים ואינו אלא רשות. תוי''ט:
<h3>פרק ה - משנה ח</h3>
אָמַר רַבִּי יְהוּדָה, בָּרִאשׁוֹנָה הָיוּ שׁוֹלְחִין אֵצֶל בַּעֲלֵי בָתִּים שֶׁבַּמְּדִּינוֹת, מַהֲרוּ וְהַתְקִינוּ אֶת פֵּרוֹתֵיכֶם עַד שֶׁלֹּא תַגִּיעַ שְׁעַת הַבִּעוּר. עַד שֶׁבָּא רַבִּי עֲקִיבָא וְלִמֵּד, שֶׁכָּל הַפֵּרוֹת שֶׁלֹּא בָאוּ לְעוֹנַת הַמַּעַשְׂרוֹת, פְּטוּרִים מִן הַבִּעוּר:
<b style="color: gray;">רע"ב</b> <b>מהרו ותקנו את פירותיכם</b>. תרומות ומעשרות לתת אותן לראוי להן, ומעשר שני להעלותו ולאכלו בירושלים: <b>שלא הגיעו לעונת המעשרות</b>. כל פרי ופרי כמו שמפורש עונתו בפרק קמא דמעשרות: <b>פטורים מן הביעור</b>. ובראשונה היו אומרים דקודם עונת המעשרות נמי זקוק לבער. והלכה כר''ע:
<b style="color: gray;">תוי"ט</b> <b>.אין</b> פירוש למשנה זו
<h3>פרק ה - משנה ט</h3>
מִי שֶׁהָיוּ פֵרוֹתָיו רְחוֹקִים מִמֶּנּוּ, צָרִיךְ לִקְרוֹת לָהֶם שֵׁם. מַעֲשֶׂה בְרַבָּן גַּמְלִיאֵל וְהַזְּקֵנִים שֶׁהָיוּ בָאִין בִּסְפִינָה, אָמַר רַבָּן גַּמְלִיאֵל, עִשּׂוּר שֶׁאֲנִי עָתִיד לָמוֹד, נָתוּן לִיהוֹשֻׁעַ וּמְקוֹמוֹ מֻשְׂכָּר לוֹ. עִשּׂוּר אַחֵר שֶׁאֲנִי עָתִיד לָמוֹד, נָתוּן לַעֲקִיבָא בֶן יוֹסֵף שֶׁיִּזְכֶּה בוֹ לָעֲנִיִּים, וּמְקוֹמוֹ מֻשְׂכָּר לוֹ. אָמַר רַבִּי יְהוֹשְׁעַ, עִשּׂוּר שֶׁאֲנִי עָתִיד לָמוֹד נָתוּן לְאֶלְעָזָר בֶּן עֲזַרְיָה, וּמְקוֹמוֹ מֻשְׂכָּר לוֹ. וְנִתְקַבְּלוּ זֶה מִזֶּה שָׂכָר {יז}:
<b style="color: gray;">רע"ב</b> <b>מי שהיו פירותיו רחוקים ממנו</b>. וכבר נתקנו {יג} והגיע זמן הביעור: <b>צריך לקרות להם שם</b>. לזכות אותן לבעלים {יד}, כהך עובדא דר''ג וזקנים: <b>עשור שאני עתיד למוד</b>. מעשר ראשון שאני עתיד ליתן מפירות שיש לי בבית: <b>נתון ליהושע</b>. לוי היה {טו}. ותרומה גדולה לא נתן עתה משום דתרומה מפרישין אותה בגורן, [כדתניא] שאי אפשר לגורן שתעקר אלא אם כן נתרמה תרומה גדולה וכבר הפריש אותה בגורן: <b>ומקומו מושכר לו</b>. ומקום המעשר מושכר לו, ויקנה המעשר אגב קרקע {טז}: <b>עשור אחר</b>. מעשר עני: <b>נתון לעקיבא בן יוסף</b>. גבאי של עניים היה: <b>עשור שאני עתיד למוד</b>. מעשר מן המעשר, שאני צריך ליתן לכהן מן המעשר שנתן לי רבן גמליאל: <b>נתון לאלעזר בן עזריה</b>. כהן היה, והוא עשירי לעזרא: <b>ונתקבלו שכר זה מזה</b>. רבן גמליאל קבל שכר מקומו של מעשר ראשון מרבי יהושע, ושכר מקומו של מעשר עני מר' עקיבא. ור' יהושע קבל שכר מקום מעשר מן המעשר מרבי אלעזר בן עזריה, ונקנה לכל אחד מקום המעשר הראוי לו בכסף שנתן למשכיר, ששכירות קרקע נקנית בכסף:
<b style="color: gray;">תוי"ט</b>
{יג} ולאו דוקא נקט, דאפילו קודם שנתקננו נמי. כדלעיל, שכל הפירות שלא הגיעו לעונת המעשרות פטורים, הא שהגיעו לעונת המעשרות חייבים, ואף על פי שעדין לא הופרשו: {יד} <b>ולא</b> הוי כקריאת שם דבמסכת דמאי שהוא לקבוע מקום בצפונו או בדרומו ושיזכיר הסכום מאה חולין וכו', אלא הכא אינו חייב אלא לברר להם בעלים למי יתנום. תוס' בקידושין דף כ''ו: {טו} <b>ואם</b> תאמר, הא קנסם עזרא כמו שכתב הר''ב במשנה ט''ו. ויש לומר כר' עקיבא דאמר קודם קנס דוקא ללוי, ואחר קנסא לכהן וללוי. תוס' בבא מציעא דף י''א: {טז} <b>בבא</b> מציעא דף י''א. ופריך, וכי לא היה להם סודר לקנות ממנו המעשר בחליפין. ומשני, מתנות כהונה נתינה כתיבא בהו, חליפין דרך מקח וממכר הוא, מטלטלי אגב קרקע נתינה אלימתא היא: {יז} <b>שכר</b>. כתבו התוס', דאילו חליפין, אין שכירות נקנה בחליפין. והרא''ש כתב, דכיון שעל ידי חליפין לא היה יכול להקנות כדמפרש בגמרא, אלא היה צריך להקנות להן אגב קרקע, יותר קל ליתן פרוטה לשכר, מקנין חליפין:
<h3>פרק ה - משנה י</h3>
בַּמִּנְחָה בְּיוֹם טוֹב הָאַחֲרוֹן {יח} הָיוּ מִתְוַדִּין {יט}. כֵּיצַד הָיָה הַוִּדּוּי, בִּעַרְתִּי הַקֹּדֶשׁ מִן הַבַּיִת (דברים כו), זֶה מַעֲשֵׂר שֵׁנִי וְנֶטַע רְבָעִי. נְתַתִּיו לַלֵּוִי, זֶה מַעְשַׂר לֵוִי. וְגַם נְתַתִּיו, זוֹ תְרוּמָה וּתְרוּמַת מַעֲשֵׂר. לַגֵּר לַיָּתוֹם וְלָאַלְמָנָה, זֶה מַעֲשַׂר עָנִי, הַלֶּקֶט וְהַשִּׁכְחָה וְהַפֵּאָה, אַף עַל פִּי שֶׁאֵינָן מְעַכְּבִין אֶת הַוִּדּוּי. מִן הַבַּיִת, זוֹ חַלָּה:
<b style="color: gray;">רע"ב</b> <b>ביום טוב האחרון היו מתודין</b>. ולא היו מתודין בי''ט ראשון מיד אחר הביעור, כדי שיהיה לו מה יאכל ברגל. הלכך ערב יום טוב ראשון היה מבער ומשייר עד יום אחרון: <b>זה מעשר שני ונטע רבעי</b>. שנקראו קדש: <b>זה מעשר לוי</b>. כלומר מעשר ראשון: <b>וגם נתתיו זו תרומה גדולה</b>. וגם, תוספת הוא, משמע וגם נתתיו ללוי חוץ ממה שנתתי לכהן: <b>מן הבית זו חלה</b>. שהיא נתרמה מן העיסה בתוך הבית:
<b style="color: gray;">תוי"ט</b>
{יח} <b>האחרון</b>. משום דאין זמן מאוחר ביום טוב אלא מנחה האחרון, ואיחרוהו לוידוי כל עוד שיכולים לאחרו: {יט} <b>מתודין</b>. הוידוי על שבחטאינו ובעונות אבותינו הוצרכנו לבער הקודש מן הבית לבלתי תת אותם לבכורות שהיו ראויים לתרומה ומעשרות, כאמרו [יחזקאל כ] ואטמא אותם במתנותם בהעביר כל פטר רחם. ויאמר וגם נתתיו כמו ואף על פי שנתתיו ללוי וזולתו, כמצותיך, אף על פי כן אני מתפלל השקיפה לטובה במקום ההשקפה לרעה הראוי לעוני. הר''ע ספורנו: <b>באוני</b>. האונן נקרא, האדם שימות לו אחד מן הקרובים שהוא חייב להתאבל עליהם. הר''מ שנאמר ושמחת בכל הטוב. הר''מ. ב''ד:
<h3>פרק ה - משנה יא</h3>
כְּכָל מִצְוָתְךָ אֲשֶׁר צִוִּיתָנִי, הָא אִם הִקְדִּים מַעֲשֵׂר שֵׁנִי לָרִאשׁוֹן, אֵינוֹ יָכוֹל לְהִתְוַדּוֹת. לֹא עָבַרְתִּי מִמִּצְוֹתֶיךָ, לֹא הִפְרַשְׁתִּי מִמִּין עַל שֶׁאֵינוֹ מִינוֹ, וְלֹא מִן הַתָּלוּשׁ עַל הַמְחֻבָּר, וְלֹא מִן הַמְחֻבָּר עַל הַתָּלוּשׁ, וְלֹא מִן הֶחָדָשׁ עַל הַיָּשָׁן, וְלֹא מִן הַיָּשָׁן עַל הֶחָדָשׁ. וְלֹא שָׁכָחְתִּי, לֹא שָׁכַחְתִּי מִלְּבָרֶכְךָ וּמִלְּהַזְכִּיר שִׁמְךָ עָלָיו:
<b style="color: gray;">רע"ב</b> <b>ולא מן התלוש על המחובר וכו'</b>. דהיינו מן החיוב על הפטור ומן הפטור על החיוב: <b>ולא מן החדש על הישן</b>. דכתיב (דברים יד) היוצא השדה שנה שנה, ולא משנה זו על של חברתה: <b>ולא שכחתי מלברכך ומלהזכיר שמך עליו</b>. לפי שמברכים להפריש תרומה. וכן על מעשר ראשון ושני ומעשר עני, ולפדיון מעשר שני, ולחלה, על כולן מברכים:
<b style="color: gray;">תוי"ט</b> <b>.אין</b> פירוש למשנה זו
<h3>פרק ה - משנה יב</h3>
לֹא אָכַלְתִּי בְאֹנִי מִמֶּנּוּ, הָא אִם אֲכָלוֹ בַאֲנִינָה אֵינוֹ יָכוֹל לְּהִתְוַדּוֹת. וְלֹא בִעַרְתִּי מִמֶּנּוּ בְּטָמֵא, הָא אִם הִפְרִישׁוֹ בְטֻמְאָה אֵינוֹ יָכוֹל לְהִתְוַדּוֹת. וְלֹא נָתַתִּי מִמֶּנּוּ לְמֵת, לֹא לָקַחְתִּי מִמֶּנּוּ אָרוֹן וְתַכְרִיכִים לְמֵת, וְלֹא נְתַתִּיו לְאוֹנְנִים אֲחֵרִים. שָׁמַעְתִּי בְקוֹל יְיָ אֱלֹהָי, הֲבֵאתִיו לְבֵית הַבְּחִירָה. עָשִׂיתִי כְּכֹל אֲשֶׁר צִוִּיתָנִי, שָׂמַחְתִּי וְשִׂמַּחְתִּי בוֹ:
<b style="color: gray;">רע"ב</b> <b>לא אכלתי באוני</b>. כל יום המיתה הויא אנינות דאורייתא ואפילו לאחר קבורה. ולילה שלאחר יום המיתה הויא אנינות דרבנן, וכן יום קבורה שאינו יום המיתה הויא אנינות דרבנן: <b>לא לקחתי ממנו ארון ותכריכין למת</b>. וכהאי גונא אפילו לחי אסור, שהרי אסור לקנות מלבוש וכיוצא בזה ממעשר שני, כדתנן לעיל סוף פרק קמא כל שהוא חוץ לאכילה ושתיה וסיכה אם לקח יאכל כנגדו. ולא נקט הכא ארון ותכריכים אלא לאשמועינן דלא מיבעיא אם סך ממנו למת שאינו יכול להתודות, דכתיב ממנו, מגופו של מעשר, אלא אפילו קנה ארון ותכריכים דלא נתן מגופו של מעשר על מת, אינו יכול להתודות:
<b style="color: gray;">תוי"ט</b> .אין פירוש למשנה זו
<h3>פרק ה - משנה יג</h3>
הַשְׁקִיפָה מִמְּעוֹן קָדְשְׁךָ מִן הַשָּׁמַיִם, עָשִׂינוּ מַה שֶׁגָּזַרְתָּ עָלֵינוּ, אַף אַתָּה עֲשֵׂה מַה שֶׁהִבְטַחְתָּנוּ, הַשְׁקִיפָה מִמְּעוֹן קָדְשְׁךָ מִן הַשָּׁמַיִם וּבָרֵךְ אֶת עַמְּךָ אֶת יִשְׂרָאֵל בְּבָנִים וּבְבָנוֹת. וְאֵת הָאֲדָמָה אֲשֶׁר נָתַתָּה לָנוּ, בְּטַל וּמָטָר וּבְוַלְדוֹת בְּהֵמָה. כַּאֲשֶׁר נִשְׁבַּעְתָּ לַאֲבוֹתֵינוּ אֶרֶץ זָבַת חָלָב וּדְבָשׁ, כְּדֵי שֶׁתִּתֵּן {כ} טַעַם בַּפֵּרוֹת:
<b style="color: gray;">רע"ב</b> .אין פירוש למשנה זו
<b style="color: gray;">תוי"ט</b>
{כ} כדי שתתן. אפילו במקום שאינו זבת חלב ודבש. תוי''ט בשם הפירוש. וכתב הר''מ, שתתן טעם בפירות, ענינו שיהיו שמנות וטובות הטעם. וזה הדרש שהוא דורש בכאן זו הפרשה מלה במלה, אין רצונו שיאמר אדם זה בשעת הוידוי, אבל יודיענו בכאן על דרך הפירוש ענייני זאת הפרשה, אבל בשעת הקריאה אינו קורא אלא הפרשה בלשונה כמו שניתנה בתורה, וזה מבואר מאד:
<h3>פרק ה - משנה יד</h3>
מִכָּאן אָמְרוּ, יִשְׂרָאֵל {כא} וּמַמְזֵרִים מִתְוַדִּים, אֲבָל לֹא גֵרִים וְלֹא עֲבָדִים מְשֻׁחְרָרִים, שֶׁאֵין לָהֶם חֵלֶק בָּאָרֶץ. רַבִּי מֵאִיר אוֹמֵר, אַף לֹא כֹהֲנִים וּלְוִיִּם, שֶׁלֹא נָטְלוּ חֵלֶק בָּאָרֶץ. רַבִּי יוֹסֵי אוֹמֵר, יֵשׁ לָהֶם עָרֵי מִגְרָשׁ:
<b style="color: gray;">רע"ב</b> מכאן אמרו. מדכתיב ואת האדמה אשר נתת לנו: <b>יש להם ערי מגרש</b>. ויכולים להתודות על המעשרות שמביאין ממגרש הערים שלהן. והלכה כר''י:
<b style="color: gray;">תוי"ט</b>
{כא} <b>ישראל</b>. דאילו כהנים ולויים, פליגי בהו ר' מאיר ור' יוסי בסיפא:
<h3>פרק ה - משנה טו</h3>
יוֹחָנָן כֹּהֵן גָּדוֹל הֶעֱבִיר הוֹדָיוֹת הַמַּעֲשֵׂר. אַף הוּא בִּטֵל אֶת הַמְעוֹרְרִים, וְאֶת הַנּוֹקְפִים. וְעַד יָמָיו הָיָה פַטִישׁ מַכֶּה בִירוּשָׁלַיִם {כג}, וּבְיָמָיו אֵין אָדָם צָרִיךְ לִשְׁאוֹל עַל הַדְּמַאי:
<b style="color: gray;">רע"ב</b> <b>יוחנן כ''ג</b>. שמש בכהונה גדולה אחר שמעון הצדיק: <b>העביר הודיות המעשר</b>. לפי שעזרא קנס את הלוים שלא יתנו להם מעשר, כשעלה מן הגולה ובני לוי לא עלו עמו, וצוה שיתנו המעשר לכהנים. ויוחנן כהן גדול בטל הוידוי, כיון שאינו יכול לומר וגם נתתיו ללוי: <b>בטל את המעוררים</b>. שהיו הלוים אומרים בכל יום על הדוכן עורה למה תישן ה'. אמר להם וכי יש שינה לפני המקום {כב}, עמד ובטלן: <b>את הנוקפים</b>. שהיו משרטין לעגל של קרבן בין קרניו כדי שיפול לו דם בעיניו כדי שלא יראה ויהיה נוח לכפתו ולשחטו. ועמד הוא ובטלו, שנראה כבעל מום והתקין להם טבעות בקרקע להכניס צואר הבהמה לתוכה. נוקפים, מכין, ודוגמתו אין אדם נוקף אצבעו מלמטה [חולין דף ז]: <b>היה פטיש מכה בירושלים</b>. חרשי נחושת וברזל היו מכין בפטיש לעשות מלאכת האבד שהיא מותרת במועד. ועמד הוא ובטלם, משום דאוושא מלתא טובא ואיכא זלזול מועד: <b>ובימיו אין אדם צריך לשאול על הדמאי</b>. שהוא אמר לבני דורו כשם שתרומה גדולה עון מיתה כך תרומת מעשר וטבל עון מיתה. ותקן שיוציאו מן הדמאי תרומת מעשר ומעשר שני בלבד, ולא יוציאו ממנו מעשר ראשון ולא מעשר עני, שיכולים לומר ללוי או לעני הביא ראיה שהוא טבל וטול. ומתקנה זו ואילך הלוקח פירות מן השוק לא היה שואל אם הם מתוקנים אם לאו, אלא מיד מפריש מהן תרומת מעשר ומעשר שני ואוכל את השאר, שכל הלוקח פירות מעם הארץ הם בחזקת דמאי:
<b style="color: gray;">תוי"ט</b>
{כב} <b>גמרא</b> סוטה דף מ''ו, ומסיימין בה, והלא כבר נאמר [תהלים קכ''א] הנה לא ינום ולא יישן שומר ישראל. אלא כל זמן שישראל שרויים בצער ונכרים בשלוה, לכך נאמר [תהלים מ''ד] עורה למה תישן ה'. וכתב הר''מ, והם היו אומרים זה הפסוק כאילו היו מדברים עם השם יתברך והיו צועקים אליו בזה הפסוק, וזה מה שאינו ראוי לעשות ולומר כלפי השם יתברך: {כג} <b>היה</b> פטיש מכה בירושלים כלומר, בחולו של מועד. הר''מ: