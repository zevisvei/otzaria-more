<h1>משנה - ערלה</h1>

<h2>פרק א</h2>
<h3>פרק א - משנה א</h3>
הַנֹּטֵע לִסְיָג וּלְקוֹרוֹת, פָּטוּר מִן הָעָרְלָה. רַבִּי יוֹסֵי אוֹמֵר, אֲפִלּוּ אָמַר הַפְּנִימִי לְמַאֲכָל וְהַחִיצוֹן לִסְיָג, הַפְּנִימִי חַיָּב, וְהַחִיצוֹן פָּטוּר {ב}:
<b style="color: gray;">רע"ב</b> <b>הנוטע לסייג</b>. שיהיה האילן גדר לכרם: <b>ולקורות</b>. לגדל עצים לעשות מהן קורות לבנין, ואין עיקר נטיעתו לאכול הפירות: <b>פטור מן הערלה</b>. דכתיב (ויקרא יט) ונטעתם כל עץ מאכל את שהוא למאכל חייב, לסייג ולקורות ולעצים {א} פטור: <b>הפנימי למאכל</b>. נתכוין שיחור פנימי יהיה למאכל ויחור החיצון לסייג אע''פ שהכל אילן אחד החיצון פטור: ואין הלכה כרבי יוסי:
<b style="color: gray;">תוי"ט</b>
{א} בירושלמי כתב לסייג לקורות ולעצים פטור, ולא קשיא דקורות היינו לבנין כפי' הר''ב ועצים היינו להסקה: {ב} <b>והחיצון</b> פטור. בירושלמי מפרש טעמיה ממשמע שנאמר לא יאכל אנו יודעין שבעשן מאכל הכתוב מדבר מה תלמוד לומר ונטעתם כל עשן מאכל לומר לך את שהוא למאכל כגון הפנימי חייב. ואת שהוא לסייג כו' כגון החיצון פטור:
<h3>פרק א - משנה ב</h3>
עֵת שֶׁבָּאוּ אֲבוֹתֵינוּ לָאָרֶץ, מָצְאוּ נָטוּעַ פָּטוּר. נָטְעוּ, אַף עַל פִּי שֶׁלֹּא כִּבְשׁוּ חַיָּב. הַנּוֹטֵעַ לָרַבִּים, חַיָּב. רַבִּי יְהוּדָה פּוֹטֵר. הַנּוֹטֵעַ בִּרְשׁוּת הָרַבִּים, וְהַנָּכְרִי שֶׁנָּטַע, וְהַגַּזְלָן שֶׁנָּטַע, וְהַנּוֹטֵעַ בַּסְּפִינָה, וְהָעוֹלֶה מֵאֵלָיו חַיָּב בָּעָרְלָה:
<b style="color: gray;">רע"ב</b> <b>ומצאו נטוע</b>. פטור. דכתיב (שם) כי תבואו אל הארץ ונטעתם, פרט לנטעו עובד כוכבים עד שלא באו לארץ: <b>נטעו</b>. בין ישראל בין עובדי כוכבים לאחר שבאו לארץ, אע''פ שלא כבשו ישראל את הארץ חייב דכתיב (שם) כל עץ בין נטעו ישראל בין נטעו עובד כוכבים: <b>הנוטע לרבים</b>. שנטע ברשותו לצורך רבים: <b>חייב</b>. דכתיב (שם) יהיה לכם ערלים להביא הנטוע לרבים: <b>ורבי יהודה פוטר</b>. סבר ונטעתם נמי משמע לרבים ואין רבוי אחר רבוי אלא למעט. ורבנן סברי ונטעתם כל אחד לעצמו משמע. ואין הלכה כר' יהודה: <b>והנוטע ברשות הר</b>. בים. לצורך עצמו: <b>והעובד כוכבים שנטע</b>. בשדה של ישראל {ג}: <b>והגזלן</b>. שגזל קרקע ונטעה, ונתיאשו הבעלים ממנה: <b>והנוטע בספינה</b>. אע''פ שאינה נקובה, אם היא של חרס לפי שאין כלי חרס עומד בפני השרשים {ד} והן מפעפעין דרך החרס ויונקים מן הקרקע. אבל של עץ בעי נקיבה: <b>והעולה מאליו</b>. ודוקא במקום ישוב, אבל במקום יערים ומדברות לא:
<b style="color: gray;">תוי"ט</b>
{ג} <b>וכ''כ</b> הר''מ ענינו שנטע לישראל בשכירות או בחנם אבל אם נטע הנכרי לעצמו וקנה ממנו הישראל אח''כ אינו חייב בערלה ע''כ. וא''כ מ''ש הר''ב בתחלת המשנה בין נטעו נכרי היינו נמי דוקא כשנטעו לישראל מיהו בספ''ג מפרש דנכרי הנוטע לעצמו נמי נוהג ערלה וכן בפי' הר'ש ואף הר''מ בחיבורו חזר בו וכתב דנכרי הנוטע לעצמו חייב בערלה וע''ע: {ד} <b>כלומר</b> אע''פ שבפני הזרעים. עומד ובעי נקיבה והיינו דבמ''ב פ''ב דחלה מפרש בספינה נקובה. ולא מחלק בין עשן לחרס:
<h3>פרק א - משנה ג</h3>
אִילָן שֶׁנֶּעֱקַר וְהַסֶּלַע עִמּוֹ, שְׁטָפוֹ נָהָר וְהַסֶּלַע עִמּוֹ, אִם יָכל לִחְיוֹת, פָּטוּר. וְאִם לָאו, חַיָּב. נֶעֱקַר הַסֶּלַע מִצִּדּוֹ {ה}, אוֹ שֶׁזִּעְזְעַתּוּ הַמַּחֲרֵשָׁה, אוֹ שֶׁזִּעְזְעוֹ וַעֲשָׂאוֹ כֶּעָפָר {ו} אִם יָכוֹל לִחְיוֹת, פָּטוּר. וְאִם לָאו, חַיָּב:
<b style="color: gray;">רע"ב</b> <b>אילן שנעקר</b>. שעקרתו הרוח או שטפו נהר והוליכו למקום אחר: <b>והפלע עמו</b>. העפר שסביב השרשים קרוי סלע. לפי שהוא נעשה שם קשה כסלע. וקאמר שאם היה אותו עפר עמו והוסיף עליו עפר ונשרש שם בארץ רואים, אם יכול לחיות מן העפר שבא עמו בלא תוספת עפר אחר, [הרי] הוא כנטוע במקומו הראשון ופטור מן הערלה. ואם לאו הרי הוא כאילן העולה מאליו וחייב: <b>זעזעתו המחרישה</b>. ונתפזר ממנו העפר ונתגלו השרשים:
<b style="color: gray;">תוי"ט</b>
{ה} <b>מצדו</b>. פירוש ע''י רוח או נהר דומיא דרישא: {ו} <b>כעפר</b>. שינענע האילן עצמו ויעלה אותו ממקומו אבל לא יפרישנו מן הארץ ואח''כ יתן העפר סביביו הר''מ. ולכן הגירסא בעפר בבי''ת:
<h3>פרק א - משנה ד</h3>
אִילָן שֶׁנֶּעֱקַר {ז} וְנִשְׁתַּיֵּר בּוֹ שֹׁרֶשׁ פָּטוּר. וְכַמָּה יְהֵא הַשֹּׁרֶשׁ, רַבָּן גַּמְלִיאֵל אוֹמֵר מִשּׁוּם רַבִּי אֱלִיעֶזֶר בֶּן יְהוּדָה אִישׁ בַּרְתּוֹתָא, כְּמַחַט שֶׁל מִתּוּן:
<b style="color: gray;">רע"ב</b> <b>ונשתייר בו שורש</b>. מחובר לקרקע שלא נעקר: <b>כמחט של מתוח</b>. גרסינן, כלומר שיעור עובי השורש כמחט שהאורגים מותחים בו {ח} הבגד, אחר שארגוהו, להפשיטו ולהרחיבו:
<b style="color: gray;">תוי"ט</b>
{ז} <b>אילן</b> שנעקר. מהעפר שסביביו: {ח} <b>וז''ל</b> הערוך. האורגים יש להם עשן ארוך ברוחב היריעה ובראשיו שני מחטין שבורין ונועצים ברוחב היריעה מכאן ומכאן כדי למושכה ולמותחה ומכלי האורגים הוא:
<h3>פרק א - משנה ה</h3>
אִילָן שֶׁנֶּעֱקַר וּבוֹ בְּרֵכָה, וְהוּא חַיֶה מִמֶּנָּה, חָזְרָה הַזְּקֵנָה לִהְיוֹת כַּבְּרֵכָה {י}, הִבְרִיכָהּ שָׁנָה אַחַר שָׁנָה, וְנִפְסְקָה מוֹנֶה מִשָּׁעָה שֶׁנִּפְסָקָה. סִפּוּק הַגְּפָנִים, וְסִפּוּק עַל גַּבֵּי סִפּוּק, אַף עַל פִּי שֶׁהִבְרִיכָן בָּאָרֶץ {יב} מֻתָּר. רַבִּי מֵאִיר אוֹמֵר מָקוֹם שֶׁכֹּחָהּ יָפֶה מֻתָּר, וּמְקוֹם שֶׁכֹּחָהּ רָע אָסוּר. (וְכֵן) בְּרֵכָה שֶׁנִּפְסְקָה וְהִיא מְלֵאָה פֵּרוֹת, אִם הוֹסִיף בְּמָאתַיִם, אָסוּר:
<b style="color: gray;">רע"ב</b> <b>ובו בריכה</b>. מנהג עובדי אדמה שחופרים גומא ולוקחים יחור אחד מן האילן וטומנין אותו באותו גומא ויוצא שורש {ט} היחור מצד אחר ונעשה שם אילן, וראש היחור נשאר מחובר באילן. ואין דין ערלה נוהג בו בעודו מחובר לאילן ויונק ממנו אע''פ שהוא יונק גם מן הקרקע. ואם נעקר אילן הזקן מן הקרקע ונמצא שכל חיותו ויניקתו עתה מן הבריכה: <b>חזרה הזקנה להיות כבריכה</b>. ושניהם, הזקנה והבריכה הוו כאילו נטעו, עתה ומונים להם שלש שנים משעה שנעקר האילן: <b>הבריכה שנה אחר שנה</b>. לאחר שהגדילה בריכה ראשונה לקח ממנו יחור והבריכו בארץ וכן עשה כמה פעמים זה אחר זה: <b>מונה</b>. לכולן שני ערלה משנפסקה הבריכה הראשונה מן האילן: <b>ספוק גפנים</b>. דרך עובדי אדמה שלוקחים זמורה ארוכה מגפן זו ומושכים אותה לגפן שבצדה ומרכיבין הזמורה בגפן וזהו הנקרא ספוק {יא} ופטור מן הערלה. והא דתנן א' הנוטע וא' המבריך וא' המרכיב חייב בערלה, התם מיירי כשחתך הזמורה מן הגפן, או היחור מן האילן ואח''כ הבריכן או הרכיבן: <b>מקום שכחה יפה מותר</b>. אם הזמורה שהבריכוה בגפן כוחה יפה וינקה מן הגפן אשר ממנה לוקחה {יג}, מותר ופטורה מן הערלה. ואם כחה רע חייבת בערלה. ואין הלכה כרבי מאיר: <b>והיא מלאה פירות</b>. אם תלשן מיד, הן מותרין מפני שגדלו בהיתר. ואם הניחן באילן וגדלו לאחר שנפסקה ואין בפירות שגדלו כבר מאתים לבטל התוספת, אסור, דערלה אוסרת עד מאתים. והוא הדין באילן זקן שנעקר ובו פירות, וחזר ושתלו:
<b style="color: gray;">תוי"ט</b>
{ט} <b>הרא''ש</b> בשם הר''ש בספ''ק דקדושין כתב ויוצא ראש היחור: {י} <b>שנה</b> אחר שנה. פירושא דרישא הוא הר''מ: {יא} <b>כלשון</b> הרכבה באילן כו' ושייך לשון ספוק בדבר הקצר כשמחבר בו דבר אחר להאריכו בדבר אחר כדתנן בפ' לולב הגזול ספקו בחוט. הר''ש וספקה בחבל דפ''ו דכלאים: {יב} <b>אע''פ</b> כו'. שהבריך הספוק הזה בארץ וטמנו בעפר דאיכא למיחש שמא השריש בארץ קודם שנאחז בזקנה אפ''ה מותר כדמפרש בירושלמי דשרשין אין בהם ממש כלומר ואפילו את''ל בעלמא דאין זקנה מתרת ילדה הנטועה מקודם שספקה אח''כ בזקנה (כמ''ד א' בירושלמי) הכא שרי אפילו השרישה קודם דאין ממש בגרופית זו שספק. הר''ש: {יג} <b>ומפרש</b> בירושלמי דת''ק נמי ס''ל דאזלינן בתר יניקתו ואם אינו יונק מכח הזקנה דאסור. ונוכל לעמוד על זה בעלין. שכשהיא יונקת מן הזקנה הופכת עליה שלא יעמדו כנגד העלין של האב. ואם לאו הופכת עליה כלפי עלי הזקנה. וסימן לדבר דאכיל מתבריה מתבייש להסתכל בו, וכי פליגי בנשרו העלין. וליכא למיקם עליה דמילתא מכח העלין. הר''ש:
<h3>פרק א - משנה ו</h3>
נְטִיעָה שֶׁל עָרְלָה וְשֶׁל כִּלְאֵי הַכֶּרֶם שֶׁנִּתְעָרְבוּ בִּנְטִיעוֹת, הֲרֵי זֶה לֹא יִלְקֹט. וְאִם לָקַט, יַעֲלֶה בְּאֶחָד וּמָאתַיִם, וּבִלְבַד שֶׁלֹּא יִתְכַּוֵּן לִלְקֹט. רַבִּי יוֹסֵי אוֹמֵר, אַף יִתְכַּוֵּן לִלְקֹט וְיַעֲלֶה בְּאֶחָד וּמָאתָיִם:
<b style="color: gray;">רע"ב</b> <b>שנתערבה בנטיעות</b>. של היתר, ואינו מכיר הנטיעה של ערלה: <b>ושל כלאי הכרם</b>. כגון שהעביר עציץ נקוב תחת גפן אחת ונאסרה {יד}, ואינו מכירה בין שאר גפנים: <b>הרי זה לא ילקוט</b>. דכיון שאינו מכיר אותה של איסור כולן אסורות: <b>אף יתכוין וילקוט</b>. דחזקה אין אדם אוסר כרמו בנטיעה אחת {טו} ולא חיישינן דלמא אתי לערב הנטיעה לכתחילה. ואף על גב דבעלמא אין מבטלין איסור לכתחלה {טז} הכא מלתא דלא שכיחא היא ולא גזור. ואין הלכה כר' יוסי:
<b style="color: gray;">תוי"ט</b>
{יד} <b>ובספ''ז</b> דכלאים פרשתי דלא נאסרו הגפנים אא''כ הניח העציץ בקרקע: {טו} <b>גמ'</b> גיטין דף נ''ד ופרש''י אין לך אדם נוטע ערלה בין שאר נטיעות בלא סימן. ואוסר כרמו בשביל נטיעה אחת וכיון דלא שכיחא לא החמירו בה רבנן: {טז} <b>כלומר</b> וטעמא דשמא לכתחלה יערב איסור בהיתר בכדי שיתבטל והכי נמי ניחוש:
<h3>פרק א - משנה ז</h3>
הֶעָלִים, וְהַלּוּלָבִים {יז}, וּמֵי גְּפָנִים, וּסְמָדַר מֻתָּרִים בָּעָרְלָה וּבָרְבָעִי וּבַנָּזִיר, וַאֲסוּרִים בָּאֲשֵׁרָה. רַבִּי יוֹסֵי אוֹמֵר, הַסְּמָדַר אָסוּר, מִפְּנֵי שֶׁהוּא פְּרִי. רַבִּי אֱלִיעֶזֶר אוֹמֵר, הַמַּעֲמִיד {כ} בִּשְׂרַף הָעָרְלָה, אָסוּר. אָמַר רַבִּי יְהוֹשֻׁעַ שָׁמַעְתִּי בְּפֵרוּשׁ, שֶׁהַמַּעֲמִיד בִּשְׂרַף הֶעָלִים, וּבִשְׂרַף הָעִקָּרִים מֻתָּר {כא}, בִּשְׂרַף הַפַּגִּים, אָסוּר, מִפְּנֵי שֶׁהֵם פֶּרִי:
<b style="color: gray;">רע"ב</b> <b>ומי גפנים</b>. המים היוצאים מן הגפנים כשחותכים אותם או את הזמורות בימי ניסן: <b>הטמדר</b>. הוא הפרח שממנו יצא הבוסר. אבל הבוסר עצמו הכל מודים שהוא פרי {יח}: <b>מותרים בערלה</b>. דכתיב (ויקרא יט) ועילתם ערלתו את פריו והני לאו פרי נינהו: <b>וברבעי</b>. נאכלין בשנה רביעית חוץ לירושלים בלא פדיון דיהיה כל פריו קדש הלולים כתיב (שם) והני לא הוי פרי: <b>ובנזיר</b>. מותר הנזיר לאכלם דבנזיר כתיב (במדבר ו) לא יאכל והני לאו בני אכילה נינהו: <b>ואסורים באשרה</b>. דכתיב (דברים יג) ולא ידבק בידך מאומה מן החרם ואשרה הוא אילן הנעבד {יט}: <b>המעמיד בשרף הערלה</b>. המעמיד גבינה בשרף הנוטף מעצי ערלה: <b>שרף גומ''א בלע''ז</b>. וסבר רבי אליעזר דשרף הוי פרי, בין באילן העושה פירות בין באילן שאינו עושה פירות. ואין הלכה כר' יוסי ולא כר' אליעזר: <b>בשרף הפגים</b>. שרף הנוטף מן הפירות שלא בשלו כל צרכן. והלכה כרבי יהושע:
<b style="color: gray;">תוי"ט</b>
{יז} <b>והלולבים</b>. ענפים הרכים היוצאים בראשי הבדים הקשים והם רכים מאד. הר''מ: {יח} <b>ולא</b> קשה על מה שכתבתי במשנה ה' פרק ה' דמעשר שני דבוסר נמי נקנה במתנה ואע''ג דאין נטע רבעי ניתן במתנה כדאיתא התם. דמכל מקום דין נטע רבעי יש לו אלא משום שלא הגיע עדיין לעונתו ניתן במתנה (וע''ש בתוי''ט): {יט} <b>ועיין</b> עוד מ''ז פ''ג דע''ז ועיין רפ''ג דסוכה: {כ} <b>מעמיד</b>. פירושו שמקפיא החלב ועושה ממנו גבינה כמו כגבינה תקפיאני. הר''מ: {כא} <b>מותר</b>. לכאורה נראה דלא אמר ר''י דשרף עלים ועקרים מותר אלא באילן העושה פירות דביה איירי כאמרו בשרף פגים. אבל באינו עושה פירות מודה דקטפו זהו פריו וכן מורה בפירוש הר''מ מ''ו פ''ז דשביעית. אמנם בתבורו משמע שאין לחלק. וע''ע תוי''ט:
<h3>פרק א - משנה ח</h3>
עַנְקוֹקְלוֹת, וְהַחַרְצַנִּים, וְהַזָּגִּים, וְהַתֶּמֶד שֶׁלָּהֶם, קְלִפֵּי רִמּוֹן וְהַנֵּץ שֶׁלּוֹ, קְלִפֵּי אֱגוֹזִים, וְהַגַּרְעִינִים, אֲסוּרִים בָּעָרְלָה, וּבָאֲשֵׁרָה, וּבַנָּזִיר {כב}, וּמֻתָּרִין בָּרְבָעִי. וְהַנּוֹבְלוֹת כֻּלָּן אֲסוּרוֹת:
<b style="color: gray;">רע"ב</b> <b>ענקוקלות</b>. לשון נוטריקון ענבים דלקו תלת. כלומר שלקו קודם שהביאו שליש בישולן: <b>החרצנים</b>. גרעינים שבתוך הענבים: <b>והזגים</b>. הקליפות שבחוץ: <b>והתמד</b>. שנתן מים על גבי שמרים או על גבי החרצנים והזגין, ויש בהם טעם יין: <b>והנץ שלהן</b>. פרח שעל גבי הפטמא: <b>והגרעינין</b>. גרעין של כל פרי כגון הגרעינים הנמצאים בתוך התמרים והזיתים והאפרסקים, וכיוצא בהן: <b>אסורים בערלה</b>. דכתיב (ויקרא יט) את פריו את הטפל לפריו: <b>ומותרים ברבעי</b>. שנטע רבעי אינו אסור בהנאה, אלא נאכל לבעלים בירושלים כמעשר שני. ואין מתקדש בקדושת מעשר שני אלא דבר הראוי לאכילה {כג}: <b>נובלות</b>. פירות הנושרים מן האילן קודם גמר בישולן: <b>כולן אסורות</b>. בין בערלה בין ברבעי בין באשרה בין בנזיר:
<b style="color: gray;">תוי"ט</b>
{כב} <b>ובאשרה</b> ובנזיר. באשרה מדכתיב (דברים י''ג) ולא ידבק בידך מאומה מן החרם. ובנזיר מדכתיב (במדבר ו') מחרצנים ועד זג לא יאכל ואומר (שם) חומץ יין וחומץ שכר וכל משרת ענבים כו': {כג} <b>ורבעי</b> איתקש למעשר שני. וכ''כ הר''מ ובמתניתין דלעיל כתבו דהני לאו פרי נינהו. היינו טעמא משום דלעיל בערלה נמי מותרים מה''ט דלאו פרי נינהו. ורבעי מהערלה הוא בא שכן במ''ג פ''ב קרי לה תנא ערלה לנטע רבעי משום דמערלה הוא בא. הלכך ניחא להו לפרושי לעיל טעמא דשייך גבי ערלה אע''ג דטעמא דמפרש גבי נזיר דלאו בני אכילה נינהו שייך נמי גבי נטע רבעי כדמפרש הכא אבל הכא דמרבינן להני לענין ערלה מאת פריו הטפל לפריו וה''א דה''ה לרבעי כיון שמערלה הוא בא הלכך איצטריכו להקישא דמע''ש:
<h3>פרק א - משנה ט</h3>
רַבִּי יוֹסֵי אוֹמֵר נוֹטְעִין יִחוּר {כד} שֶׁל עָרְלָה, וְאֵין נוֹטְעִין אֱגוֹז שֶׁל עָרְלָה, מִפְּנֵי שֶׁהוּא פֶּרִי. וְאֵין מַרְכִּיבִין בְּכַפְנִיּוֹת שֶׁל עָרְלָה:
<b style="color: gray;">רע"ב</b> <b>נוטעים יחור של ערלה</b>. שהעץ מותר בהנאה. אבל לא האגוז שהוא פרי ואסור בהנאה. ומודה רבי יוסי שאם נטע והבריך והרכיב שהוא מותר {כה} דזה וזה גורם מותר: <b>בכפניות</b>. יחור שיש בו כפניות, תמרים בעודן סמדר נקראים כפניות רבי יוסי לטעמיה יאמר הסמיר אסור מפני שהוא פרי. והלכה כמותו דמותר ליטע יחור של ערלה ואין הלכה כמותו שאוסר בכפניות:
<b style="color: gray;">תוי"ט</b>
{כד} <b>יחור</b>. דלא גזרינן יחור אטו אגוז. תו': {כה} <b>גמרא</b> דע''ז דף מ''ט. ופרש''י בלשון אחרון אם נטע האגוז של ערלה שהוא איסור הנאה. ולכשיגדל ונעשה נטיעה הבריכה והרכיבה באילן דהיתר מותר דאותן פירות שטוען אחר זמן באין נמי ע''י האילן של היתר. וקשיא לי דבלא הבריך והרכיב נמי איכא זה וזה גורם אגוז דאיסור וקרקע דהיתר עכ''ל. וכתבו התוספ' דלא דק דאין נקרא זה וזה גורם אלא כששניהם מענין אחד כמו הרכבת אילן איסור באילן היתר ששניהם אילן וכמו זבל נבייה וקרקע. אבל אגוז וקרקע ב' ענינים הם:
<h2>פרק ב</h2>
<h3>פרק ב - משנה א</h3>
הַתְּרוּמָה וּתְרוּמַת מַעֲשֵׂר שֶׁל דְּמַאי {א}. הַחַלָּה וְהַבִּכּוּרִים, עוֹלִים בְּאֶחָד וּמֵאָה, וּמִצְטָרְפִין זֶה עִם זֶה, וְצָרִיךְ לְהָרִים. הָעָרְלָה וְכִלְאֵי הַכֶּרֶם, עוֹלִים בְּאֶחָד וּמָאתַיִם, וּמִצְטָרְפִין זֶה עִם זֶה, וְאֵין צָרִיךְ לְהָרִים. רַבִּי שִׁמְעוֹן אוֹמֵר, אֵינָן מִצְטָרְפִין. רַבִּי אֱלִיעֶזֶר אוֹמֵר מִצְטָרְפִין בְּנוֹתֵן טַעַם, אֲבָל לֹא לֶאֱסֹר:
<b style="color: gray;">רע"ב</b> <b>התרומה</b>. עולין באחד ומאה. אם נפלה סאה אחת מאלו במאה סאין של חולין בטלה ומותרים לזרים. בפחות ממאה, הכל אסור לזרים. ומפקינן לה {ב} מדכתיב גבי תרומת מעשר (במדבר יח) את מקדשו ממנו מה שהורם ממנו אם חזר לתוכו מקדשו דהיינו צ''ט דממאה הפריש עשרה למעשר ומעשרה אחת לתרומת מעשר: <b>ומצטרפין זה עם זה</b>. אם נפלה סאה אחת מכולן לפחות ממאה חולין מקדשתן. ובהא מודו כולי עלמא דמצטרפין, דשם אחד נינהו וכולהו מקריין תרומה דבחלה כתיב (שם טו) חלה תרימו תרומה ובכורים נמי אקרו תרומה דאמר מר ותרומת ידך אלו בכורים דכתיב בהו (דברים כו) ולקח הכהן הטנא מידך: <b>וצריר להרים</b>. הסאה שנפלה ולתת אותה לכהן, והשאר מותר לזרים. ואע''ג דבערלה וכלאי הכרם דחמירי טפי א''צ להרים והאיסור עצמו בטל שאני תרומה דיש לה בעלים וצריך להרים מפני גזל השבט אבל בכל שאר איסורים דלא שייך בהו דין גזל כשהן מתבטלין א''צ להרים: <b>עולין באחד ומאתים</b>. דגבי תרומה כתיב מלאה, (שמות כב) מלאתך ודמעך לא תאחר, ובכלאי הכרם כתיב מלאה (דברים כב) פן תקדש המלאה מה מלאה האמור להלן עולה, כדילפינן מאת מקדשו ממנו, אף כאן עולה. ולפי שכפל אסורו שהוא אסור בהנאה כפלו עלייתו וצריך מאתים. וערלה ילפינן לה מכלאים לפי שהיא אסורה בהנאה כמותן: <b>ומצטרפין זה עם זה</b>. ערלה וכלאי הכרם מעורבין יחד {ג} שנפלו לתוך היתר, מצטרפין לאסור ביבש עד מאתים, ובלח בקדרה בנותן טעם: <b>אינן מצטרפין</b>. אפילו לאסור הקדרה בנותן טעם, כיון דשני שמות נינהו. אלא אם יש בקדרה לבטל טעם הערלה בפני עצמן, וטעם כלאי הכרם בפני עצמן, הכל מותר: <b>מצטרפין בנותן טעם</b>. שצריך בקדרה בלח כדי לבטל טעם שתיהן יחד: <b>אבל לא לאסור</b>. ביבש, שא''צ שיהיה בהיתר מאתים כנגד שתיהן. והלכה כת''ק:
<b style="color: gray;">תוי"ט</b>
{א} <b>ותרומת</b> מעשר כו'. אבל תרומה גדולה דדמאי לא משכחת לה דלא נחשדו ע''ה עליה כדאיתא בריש דמאי: {ב} <b>קראי</b> אסמכתא בעלמא כמ''ש בספ''ק דחלה דמדרבנן. תוי''ט: {ג} <b>דאי</b> לאו הכי הא תנן במ''ג דמעלין. והתם בנפלו זה אחר זה: <b>ול''ק</b> אמאי נקטה מתניתין מאה. דהואיל והוי טפי מצ''ט אע''ג דמאה ממש לא הוי. אפ''ה נקט מאה כדי לקצר:
<h3>פרק ב - משנה ב</h3>
הַתְּרוּמָה מַעֲלָה אֶת הָעָרְלָה, וְהָעָרְלָה אֶת הַתְּרוּמָה. כֵּיצַד, סְאָה תְּרוּמָה שֶׁנָּפְלָה לְמֵאָה, וְאַחַר כָּךְ נָפְלוּ שְׁלשָׁה קַבִּין עָרְלָה, אוֹ שְׁלשָׁה קַבִּין כִּלְאֵי הַכֶּרֶם, זוֹ הִיא שֶׁהַתְּרוּמָה מַעֲלָה אֶת הָעָרְלָה, וְהָעָרְלָה אֶת הַתְּרוּמָה:
<b style="color: gray;">רע"ב</b> <b>התרומה מעלה את הערלה</b>. מצטרפת עם החולין לבטל את הערלה. וכן הערלה מצטרפת עם החולין לבטל את התרומה: <b>שנפלה למאה</b>. לאו דוקא מאה אלא פחות ממאה, דאילו מאה ממש עולה ולא בעי צירוף אלא ה''ק התרומה שנפלה לחולין ונעשה הכל מאה: <b>ואח''כ נפלו שלשה קבין של ערלה</b>. סתם מתניתין כר' יהושע דאמר בפ''ק דתרומות דתרומה עולה במאה ועוד הלכך כשנפלה סאה של תרומה לצ''ט של חולין, וחזרו ונפלו שם שלשה קבין של ערלה ומצטרפין עם החולין, שנמצאו שם צ''ט ועוד שלשה קבין חולין, הרי סאה של תרומה בטלה במאה ועוד. אי נמי מצינן לאוקמה כר' אליעזר דהלכתא כוותיה דאמר תרומה עולה באחד ומאה וכגון שנפלה סאה של תרומה לתוך צ''ט סאין וחצי {ד} סאה של חולין ושלשה קבין הללו של ערלה שהוא חצי סאה מצטרפין עם החולין להשלים לשיעור מאה של חולין כדי שתעלה באחד ומאה: <b>זו היא שהתרומה מעלה את הערלה</b>. שאותה סאה של תרומה נצטרפה עם החולין להשלים מאתים חצאי סאין, להעלות שלשה קבין של ערלה באחד ומאתים: <b>והערלה את התרומה</b>. דשלשה קבין של ערלה שהן חצי סאה, נצטרפו עם החולין לבטל סאה של תרומה באחד ומאה. דכשנפלה סאה לתוך צ''ט וחצי נאסרו, וכשחזר ונפל שם שלשה קבין ערלה או כלאים, הותרו:
<b style="color: gray;">תוי"ט</b> <b>.אין</b> פירוש למשנה זו
<h3>פרק ב - משנה ג</h3>
הָעָרְלָה מַעֲלָה אֶת הַכִּלְאַיִם, וְהַכִּלְאַיִם אֶת הָעָרְלָה, וְהָעָרְלָה אֶת הָעָרְלָה. כֵּיצַד, סְאָה עָרְלָה שֶׁנָּפְלָה לְמָאתַיִם, וְאַחַר כָּךְ נָפְלָה סְאָה וְעוֹד עָרְלָה, אוֹ סְאָה וְעוֹד שֶׁל כִּלְאֵי הַכֶּרֶם, זוֹ הִיא שֶׁהָעָרְלָה מַעֲלָה אֶת הַכִּלְאַיִם, וְהַכִּלְאַיִם אֶת הָעָרְלָה, וְהָעָרְלָה אֶת הָעָרְלָה:
<b style="color: gray;">רע"ב</b> <b>והערלה את הערלה</b>. צריך לומר דאחד מהם נטע רבעי שהם שני שמות, דאי אפשר לאיסור של שם א' שיהיה מבטל קצתו לקצתו. וקרי תנא לנטע רבעי ערלה שמן הערלה הוא בא. ולהכי קתני הערלה את הערלה ולא קתני הכלאים את הכלאים שאין בכלאים שני שמות כמו שיש בערלה: <b>שנפלה למאתים</b>. לאו למאתים דוקא דאילו מאתים ממש לא בעי צירוף. וכשנפלה סאה ערלה לתוך קצ''ט של היתר נאסרו וכשחזר ונפל שם סאה ועוד של כלאים מצטרפים עם הקצ''ט לבטל הערלה. וכן הערלה מצטרפת עם הקצ''ט לבטל סאה ועוד של כלאי הכרם. והיינו כרבי יהושע דאית ליה דערלה בטלה במאתים ועוד כמו תרומה במאה ועוד, הלכך סאה של כלאים בטלה בקצ''ט ומשהו והעוד בטל בסאה חסר משהו {ה}. וכן נמי אם נפל שם סאה ועוד של נטע רבעי, מצטרפין עם הקצ''ט לבטל את הסאה של ערלה שנפלה, ואסרה הכל, וכן סאה של ערלה מצטרפת עם הקצ''ט של היתר לבטל סאה ועוד של נטע רבעי שנפלו באחרונה:
<b style="color: gray;">תוי"ט</b>
{ה} ומה דנקיט מתניתין כלל להאי ועוד. י''ל דחושבנא בעלמא אשמעינן שהעוד יכול להתבטל. תוי''ט וע''ע:
<h3>פרק ב - משנה ד</h3>
כָּל הַמְחַמֵּץ וְהַמְתַבֵּל וְהַמְדַמֵּעַ בַּתְּרוּמָה וּבָעָרְלָה וּבְכִלְאֵי הַכֶּרֶם, אָסוּר. וּבֵית שַׁמַּאי אוֹמְרִים אַף מְטַמֵּא. וּבֵית הִלֵּל אוֹמְרִים, לְעוֹלָם אֵינוֹ מְטַמֵּא, עַד שֶׁיְּהֵא בּוֹ כַּבֵּיצָה:
<b style="color: gray;">רע"ב</b> <b>כל המחמץ והמתבל וכו'</b>. הכי קאמר כל המחמץ והמתבל בערלה ובכלאי הכרם אסור: <b>והמדמע בתרומה</b>. {ו} המחמץ את העיסה בתפוחים {ז} או בשמרי יין של ערלה ושל כלאי הכרם. והמתבל את הקדרה בתבלין של כלאי הכרם או של ערלה אסור ואין עולין באחד ומאתים. וכן בתרומה כיון שהחמיצה עיסה של חולין בשאור של תרומה ונתבלה קדרה של חולין בתבלין של תרומה נעשה הכל מדומע ואסור לזרים ואינו עולה באחד ומאה: <b>בית שמאי אומרים אף מטמא</b>. שאור טמא שהחמיץ עיסה טהורה או תבלין טמאין שתבלו קדרה טהורה. אף על פי שאין בשאור או בתבלין כביצה שהוא שעור טומאת אוכלין נטמאת העיסה ונטמאת הקדרה: <b>ובית הלל אומרים עד שיהא בו כביצה</b>. דאין אוכל מטמא פחות מכביצה לא שנא שאור ותבלין ולא שנא שאר אוכלין:
<b style="color: gray;">תוי"ט</b>
{ו} <b>מפרש</b> מדמע דהכא כלומר נעשה איסור דימוע ולא עירוב ובישול כדלקמן מ''ו ומפרש כולה מתניתין דהכא דאינו עולה בק''א וזה דוקא בחימוץ ותיבול: {ז} <b>שרסקו</b> ונתנו לתוך העיסה. הר''ש:
<h3>פרק ב - משנה ה</h3>
דּוֹסְתַּאי אִישׁ כְּפַר יַתְמָה, הָיָה מִתַּלְמִידֵי בֵּית שַׁמַּאי, וְאָמַר, שָׁמַעְתִּי {ח} מִשַּׁמַּאי הַזָּקֵן שֶׁאָמַר, לְעוֹלָם אֵינוֹ מְטַמֵּא עַד שֶׁיְּהֵא בּוֹ כַּבֵּיצָה:
<b style="color: gray;">רע"ב</b> .אין פירוש למשנה זו
<b style="color: gray;">תוי"ט</b>
{ח} <b>שמעתי</b>. וכן הלכה. הר''ם:
<h3>פרק ב - משנה ו</h3>
וּלְמָה אָמְרוּ כָּל הַמְחַמֵּץ וְהַמְתַבֵּל וְהַמְדַמֵּעַ לְהַחֲמִיר, מִין בְּמִינוֹ. לְהָקֵל וּלְהַחֲמִיר, מִין בְּשֶׁאֵינוֹ מִינוֹ. כֵּיצַד, שְׂאוֹר שֶׁל חִטִים {ט} שֶׁנָּפַל תוֹךְ עִסַּת חִטִים, וְיֵשׁ בּוֹ כְּדֵי לְחַמֵּץ, בֵּין שֶׁיֵּשׁ בּוֹ לַעֲלוֹת בְּאֶחָד וּמֵאָה וּבֵין שֶׁאֵין בּוֹ לַעֲלוֹת בְּאֶחָד וּמֵאָה, אָסוּר. אֵין בּוֹ לַעֲלוֹת בְּאֶחָד וּמֵאָה בֵּין שֶׁיֵּשׁ בּוֹ כְּדֵי לְחַמֵּץ, בֵּין שֶׁאֵין בּוֹ כְּדֵי לְחַמֵּץ, אָסוּר {י}:
<b style="color: gray;">רע"ב</b> ולמה אמרו. כמו ובמה אמרו. כלומר באיזה ענין אמרו שהמחמץ חולין בשאור של תרומה, והמתבל קדרת חולין בתבלין של תרומה והמדמע שמערב [ומבשל] חולין ותרומה יחד שאנו הולכים הכל להחמיר ומשני מין במינו. ובמה אמרו פעמים להקל ופעמים להחמיר, במין שנתערב עם שאינו מינו. ומפרש, להחמיר כיצד שאור של תרומת חטין שנפל לתוך עיסת חטין של חולין דהיינו מין במינו אוסר בנותן טעם אפילו יותר ממאה. ועד מאה אוסר אפילו בלא נתינת טעם:
<b style="color: gray;">תוי"ט</b>
{ט} <b>שאור</b> של חטים. וה''ה בשאר מין במינו שאינו מחמץ איכא לאשכוחי להחמיר דלעולם בעי ק''א דהא ליכא למיקם אטעמיה. אלא דבמחמץ הוי חומרא טפי דלעולם אינו עולה בפחות מק''א ומשכחת לה נמי דאפילו בק''א אינו עולה. תוי''ט: {י} <b>אין</b> בו לעלות. ונשאר עוד חלק ג' והוא שאין בו כדי לחמץ ויש בו כדי לעלות בק''א שמוציא שעור החלק שנפל. הר''מ:
<h3>פרק ב - משנה ז</h3>
לְהָקֵל וּלְהַחֲמִיר מִין בְּשֶׁאֵינוֹ מִינוֹ, כֵּיצַד. (כְּגוֹן) גְּרִיסִין {יא} שֶׁנִּתְבַּשְּׁלוּ עִם עֲדָשִׁים, וְיֵשׁ בָּהֶם בְּנוֹתֵן טַעַם בֵּין שֶׁיֵּשׁ בָּהֶם לַעֲלוֹת בְּאֶחָד וּמֵאָה וּבֵין שֶׁאֵין בָּהֶם לַעֲלוֹת בְּאֶחָד וּמֵאָה, אָסוּר. אֵין בָּהֶם בְּנוֹתֵן טַעַם, בֵּין שֶׁיֵּשׁ בָּהֶם לַעֲלוֹת בְּאֶחָד וּמֵאָה וּבֵין שֶׁאֵין בָּהֶם לַעֲלוֹת בְּאֶחָד וּמֵאָה, מֻתָּר:
<b style="color: gray;">רע"ב</b> <b>גריסין</b>. של פול של תרומה, שנתבשלו עם עדשים של חולין ונתנו בהם טעם טעמא לא בטיל אפילו ביותר ממאה. ובלא טעם אפילו בפחות ממאה שרי דהא דבעינן מאה היינו דוקא חטים בחטים דהוי מין במינו דאסמכוה אקרא את מקדשו ממנו מה שאתה מרים ממנו אם נפל לתוכו מקדשו וזהו מין במינו:
<b style="color: gray;">תוי"ט</b>
{יא} <b>גריסין</b>. ה''ה נמי שאור של חטים בשל עיסת שעורים דכל מין בשאינו מינו לא נחוש אלא לנתינת טעם בלבד. ומשום דשאור לא שכיח בשאינו מינו אסברה לה בגריסין כו'. תוי''ט:
<h3>פרק ב - משנה ח</h3>
שְׂאוֹר שֶׁל חֻלִּין שֶׁנָּפַל לְתוֹךְ עִסָּה, וְיֵשׁ בּוֹ כְּדֵי לְחַמֵּץ, וְאַחַר כָּךְ נָפַל שְׂאוֹר שֶׁל תְּרוּמָה, אוֹ שְׂאוֹר שֶׁל כִּלְאֵי הַכֶּרֶם, וְיֵשׁ בּוֹ כְּדֵי לְחַמֵּץ אָסוּר:
<b style="color: gray;">רע"ב</b> <b>ויש בו כדי לחמץ אסור</b>. הא קמ''ל, דלא אמרינן הואיל ובלא שאור זה של איסור היתה העיסה מתחמצת על ידי שאור של היתר שנפל בו תחלה לא נחוש לשאור של איסור:
<b style="color: gray;">תוי"ט</b> <b>.אין</b> פירוש למשנה זו
<h3>פרק ב - משנה ט</h3>
שְׂאוֹר שֶׁל חֻלִּין שֶׁנָּפַל לְתוֹךְ עִסָּה וְחִמְּצָהּ, וְאַחַר כָּךְ נָפַל שְׂאוֹר שֶׁל תְּרוּמָה, אוֹ שְׂאוֹר שֶׁל כִּלְאֵי הַכֶּרֶם, וְיֵשׁ בּוֹ כְּדֵי לְחַמֵּץ אָסוּר. רַבִּי שִׁמְעוֹן מַתִּיר:
<b style="color: gray;">רע"ב</b> <b>ורבי שמעון מתיר</b>. ברישא לא פליג רבי שמעון כיון דנפל שאור של תרומה קודם שנתחמצה בשל חולין והרי היא ממהרת להתחמץ על ידי שאור של תרומה. אבל בסיפא כיון דכבר נתחמצה בשל חולין כי הדר נפיל של תרומה אינו אלא פוגם. ורבנן סברי אע''ג דבעלמא נותן טעם לפגם מותר שאני הכא שהוא עושה אותה ראויה לחמץ בה כמה עיסות אחרות. והלכה כחכמים:
<b style="color: gray;">תוי"ט</b> .אין פירוש למשנה זו
<h3>פרק ב - משנה י</h3>
תַּבְּלִין {יב}, שְׁנַיִם וּשְׁלשָׁה שֵׁמוֹת מִמִּין אֶחָד, אוֹ מִשְּׁלשָׁה {יג} אָסוּר, וּמִצְטָרְפִין. רַבִּי שִׁמְעוֹן אוֹמֵר שְׁנַיִם וּשְׁלשָׁה שֵׁמוֹת מִמִּין אֶחָד, אוֹ שְׁנֵי מִינִין מִשֵּׁם אֶחָד, אֵינָן מִצְטָרְפִין:
<b style="color: gray;">רע"ב</b> <b>תבלין שנים ושלשה שמות</b>. שלשה איסורין חלוקין זה מזה קרי שלשה שמות, כגון פלפלין של ערלה ושל אשרה ושל תרומה: <b>אסור ומצטרפין</b>. כלומר מצטרפין יחד {יד} לאסור התבשיל שנתבשל בהם: <b>או שני מינים משם אחד</b>. כגון זנגביל ופלפלין ושניהם ערלה או שניהם תרומה. ואין הלכה כרבי שמעון:
<b style="color: gray;">תוי"ט</b>
{יב} תבלין. לא יעלה על דעתך שאין נקראין תבלין אלא המרקחים והדברים שריחן טוב כמו הזנגביל כו'. אינו כן אלא כל דבר שמתבלין בו התבשיל. כגון השומין והבצלים והשמן והחומץ והיין כלם נקראים תבלין כשאדם מתכוין לתבל בהם או בזולתם קדרתו ותבשיליו. הר''מ: {יג} <b>או</b> מג'. שעור המשנה או מג' מינין משם א'. הר''מ: {יד} <b>אבל</b> לכאורה תרתי קאמר דאסורין בנתינת טעם בקדירה. ומצטרפין לאסור בתערובת יבש. וכ''כ התוספת במסכת שבת דף פ''ט בשם ר''ת ומדברי הר''מ נראה דחדא קתני:
<h3>פרק ב - משנה יא</h3>
שְׂאוֹר שֶׁל חֻלִּין וְשֶׁל תְּרוּמָה שֶׁנָּפְלוּ לְתוֹךְ עִסָּה, לֹא בָּזֶה כְּדֵי לְחַמֵּץ וְלֹא בָּזֶה כְּדֵי לְחַמֵּץ, וְנִצְטָרְפוּ וְחִמְּצוּ, רַבִּי אֱלִיעֶזֶר אוֹמֵר, אַחַר הָאַחֲרוֹן אֲנִי בָּא. וַחֲכָמִים אוֹמְרִים בֵּין שֶׁנָּפַּל אִסּוּר בַּתְּחִלָּה בֵּין בַּסּוֹף לְעוֹלָם אֵינוֹ אוֹסֵר עַד שֶׁיְּהֵא בּוֹ כְּדֵי לְחַמֵּץ:
<b style="color: gray;">רע"ב</b> <b>אחר האחרון אני בא</b>. אם השאור של תרומה נפל באחרונה, העיסה כולה נעשית מדומע ואם של חולין נפל באחרונה הכל מותר שהאחרון הוא שעושה החמוץ. והא דשרי ר' אליעזר כשנפל אותו של חולין אחרון היינו דוקא כשקדם וסלק את האיסור ואף על פי שהועיל קצת שסייע לאחרון דהיתר לגמור החמוץ אף על פי כן נתבטל טעמו ואינו חוזר ונעור אבל לא קדם וסלק האסור ונתחמץ על ידי שניהם אסור דסבר ר' אליעזר זה וזה גורם אסור: <b>לעולם אינו אוסר עד שיהא בו כדי לחמץ</b>. דזה וזה גורם מותר. והלכה כחכמים:
<b style="color: gray;">תוי"ט</b> <b>.אין</b> פירוש למשנה זו
<h3>פרק ב - משנה יב</h3>
יוֹעֶזֶר אִישׁ הַבִּירָה הָיָה מִתַּלְמִידֵי (בֵּית) שַׁמַּאי, וְאָמַר שָׁאַלְתִּי אֶת רַבָּן גַּמְלִיאֵל הַזָּקֵן {טו} עוֹמֵד בְּשַׁעַר הַמִּזְרָח, וְאָמַר, לְעוֹלָם אֵינוֹ אוֹסֵר, עַד שֶׁיְּהֵא בּוֹ כְּדֵי לְחַמֵּץ:
<b style="color: gray;">רע"ב</b> .אין פירוש למשנה זו
<b style="color: gray;">תוי"ט</b>
{טו} שאלתי את ר'ג הזקן. שהיה בן בנו של הלל וזה לראיה שאף מתלמידי ב''ש קבלו מב''ה. תוי''ט:
<h3>פרק ב - משנה יג</h3>
כֵּלִים שֶׁסָּכָן בְּשֶׁמֶן טָמֵא, וְחָזַר וְסָכָן בְּשֶׁמֶן טָהוֹר, אוֹ שֶׁסָּכָן בְּשֶׁמֶן טָהוֹר, וְחָזַר וְסָכָן בְּשֶׁמֶן טָמֵא, רַבִּי אֱלִיעֶזֶר אוֹמֵר, אַחַר הָרִאשׁוֹן אֲנִי בָּא. וַחֲכָמִים אוֹמְרִים אַחַר הָאַחֲרוֹן:
<b style="color: gray;">רע"ב</b> כלים שסכן. כגון מנעלים ושאר כלים של עור שסכין אותן בשמן לרככן: <b>וחזר וסכן בשמן טהור</b>. לאחר שנתייבש השמן הראשון {טז} והטבילו לכלי שנטמא בשמן טמא, חזר וסכו בשמן טהור, וכשמשתמשים בכלי נפלט השמן לחוץ: <b>אחר ראשון אני בא</b>. דסבר ר' אליעזר ראשון נפלט לחוץ: <b>וחכמים אומרים אחר אחרון</b>. סברי אחרון נפלט. והלכה כחכמים:
<b style="color: gray;">תוי"ט</b>
{טז} <b>דאי</b> בעודו טופח על הכלים. א''כ הטמא מטמא הטהור. והכלי ממה נפשך טמא דמשקה מטמא כלי:
<h3>פרק ב - משנה יד</h3>
שְׂאוֹר שֶׁל תְּרוּמָה וְשֶׁל כִּלְאֵי הַכֶּרֶם שֶׁנָּפְלוּ לְתוֹךְ עִסָּה, לֹא בָזֶה כְּדֵי לְחַמֵּץ וְלֹא בָזֶה כְּדֵי לְחַמֵּץ, וְנִצְטָרְפוּ וְחִמְּצוּ, אָסוּר לַזָּרִים וּמֻתָּר לַכֹּהֲנִים. רַבִּי שִׁמְעוֹן מַתִּיר לַזָּרִים וְלַכֹּהֲנִים:
<b style="color: gray;">רע"ב</b> <b>אסור לזרים</b>. רבנן לטעמייהו דאמרי לעיל תבלין משנים ושלשה שמות מצטרפין לאסור הדבר הנתבל: <b>ומותר לכהנים</b>. דתרומה שריא להו ואין בכלאי הכרם כדי להחמיץ: <b>רבי שמעון מתיר לזרים</b>. לטעמיה, דאמר שנים או שלשה שמות ממין אחד אין מצטרפין:
<b style="color: gray;">תוי"ט</b> <b>.אין</b> פירוש למשנה זו
<h3>פרק ב - משנה טו</h3>
תַּבְלִין {יז} שֶׁל תְּרוּמָה וְשֶׁל כִּלְאֵי הַכֶּרֶם שֶׁנָּפְלוּ בַּקְּדֵרָה, לֹא בָאֵלוּ כְּדֵי לְתַבֵּל וְלֹא בָאֵלּוּ כְּדֵי לְתַבֵּל, וְנִצְטָרְפוּ וְתִבְּלוּ, אָסוּר לַזָּרִים וּמֻתָּר לַכֹּהֲנִים. רַבִּי שִׁמְעוֹן מַתִּיר לַזָּרִים וְלַכֹּהֲנִים:
<b style="color: gray;">רע"ב</b> <b>תבלין של תרומה ושל כלאי הכרם</b>. בהא נמי רבנן לטעמייהו ור' שמעון לטעמיה. ודין תבלין כדין שאור:
<b style="color: gray;">תוי"ט</b>
{יז} תבלין. ואיצטריך לאשמעינן דאי לא השמיענו אלא בשאור הוה אמינא דדוקא כשב' האסורים של מין אחד הוא דמצטרפין לאסור לזרים לרבנן. ולהכי נקט שאור משום דסתם שאור הוא מאחד מחמשת המינין דשארא מסרחא כמ''ש בפסחים פרק ג'. אבל בשני מינין ובשני שמות אימא מודו לר' שמעון להכי תני תבלין שיש בהן הרבה מינים ואפילו הכי אסורים לזרים. ואי תני תבלין הוה אמינא בהא פליג רבי שמעון אבל מין אחד מודה להכי תני לדלעיל. תוי''ט:
<h3>פרק ב - משנה טז</h3>
חֲתִיכָה שֶׁל קָדְשֵׁי קָדָשִׁים שֶׁל פִּגּוּל וְשֶׁל נוֹתָר שֶׁנִּתְבַּשְּׁלוּ עִם הַחֲתִיכוֹת, אָסוּר לַזָּרִים וּמֻתָּר לַכֹּהֲנִים. רַבִּי שִׁמְעוֹן מַתִּיר לַזָּרִים וְלַכֹּהֲנִים:
<b style="color: gray;">רע"ב</b> <b>חתיכה של קדשי קדשים</b>. שאסורה לזרים ומותרת לכהנים: <b>ושל פגול ושל נותר ושל טמא</b>. דאסירי בין לזרים בין לכהנים: <b>שנתבשלו עם החתיכות</b>. של חולין ויש בחולין כדי לבטל של קדשי קדשים בפני עצמן ושל פגול נותר וטמא בפני עצמן: <b>אסור לזרים</b>. רבנן לטעמייהו, דאמרי שנים ושלשה שמות מצטרפין לאסור {יח}: <b>רבי שמעון מתיר לזרים</b>. לטעמיה דאמר שנים או שלשה שמות ממין אחד [אין] מצטרפין:
<b style="color: gray;">תוי"ט</b>
{יח} <b>אבל</b> הר''מ מפרש בענין וטעם אחר ממשנה קודמת וז''ל, נותר ופיגול הוא אסור על הכהנים ועל ישראל ודינו שישרף. אבל איסורו על ישראל יותר חמור לפי שלא היה מותר לו לעולם וכשאכלו נתחייב קרבן מעילה. אבל לכהנים היה לו שעת הכושר קודם שהיה פגול או נותר. ואמר כי כשנתבשלו אלו השלש חתיכות עם חתיכת חולין והוציאם אח''כ ונשאר שאר הבשר, ושהוא אסור לזרים, ומותר לכהנים אע''פ שיש בו הנותר והפיגול כיון שאין איסורו על הכהנים חמור הרבה, ור' שמעון אומר כשם שמותר לכהנים כך מותר לזרים כיון שהפגול והנותר אסור על הכל:
<h3>פרק ב - משנה יז</h3>
בְּשַׂר קָדְשֵׁי קֳדָשִׁים וּבְשַׂר קֳדָשִׁים קַלִּים שֶׁנִּתְבַּשְּׁלוּ עִם בְּשַׂר הַתַּאֲוָה, אָסוּר לַטְמֵאִים וּמֻתָּר לַטְהוֹרִים:
<b style="color: gray;">רע"ב</b> <b>בשר קדשי קדשים</b>. אסור לזרים אפילו טהורים. בשר קדשים קלים שרי לזרים טהורים ואסור לטמאים. ובשלן עם בשר תאוה. בשר חולין {יט} דשרי אף לטמאים ויש בו כדי לבטל כל אחד בפני עצמו. מצטרפין לאסור לטמאים. אפילו לר' שמעון, דקדשי קדשים וקדשים קלים שם אחד להם כדאמרינן לעיל גבי תרומה וחלה ובכורים. ומותר. לזרים טהורים אפילו לרבנן דקדשי קדשים אין בהם כדי לאסור:
<b style="color: gray;">תוי"ט</b>
{יט} <b>לישנא</b> דקרא נקטיה בפרשת ראה, כי תאוה נפשך כו' ובבשר חולין משתעי קרא:
<h2>פרק ג</h2>
<h3>פרק ג - משנה א</h3>
בֶּגֶד שֶׁצְּבָעוֹ בִקְלִפֵּי עָרְלָה, יִדָּלֵק. נִתְעָרֵב בַּאֲחֵרִים, כֻּלָּם יִדָּלֵקוּ, דִּבְרֵי רַבִּי מֵאִיר. וַחֲכָמִים אוֹמְרִים, יַעֲלֶה {ב} בְאֶחָד וּמָאתָיִם:
<b style="color: gray;">רע"ב</b> <b>בגד שצבעו בקליפי ערלה</b>. כגון קליפי אגוזים ורמונים דגם הקליפים אסורים בהנאה כדדרשינן [ברכות לו:] את פריו את הטפל לפריו: <b>ידלק</b>. שאסור בהנאה דכתיב (ויקרא יט) וערלתם ערלתו, שלא יהנה ולא יצבע {א} ולא ידליק בו את הנר: <b>כולם ידלקו</b>. רבי מאיר לטעמיה, דאמר לקמן את שדרכו למנות מקדש, ובגד שצבעו שדרכו למנות הוא: <b>וחכמים אומרים יעלה באחד ומאתים</b>. לטעמייהו, דאמרי לקמן בפרקין אין מקדש אלא ששה דברים בלבד. והלכה כחכמים:
<b style="color: gray;">תוי"ט</b>
{א} <b>גמרא</b> ואף על גב דאמרינן שלא יהנה איצטריך לאשמעינן שלא יצבע דסלקא דעתת אמינא דשרי משום דחזותא לאו מלתא היא. ושלא ידליק כו' דסלקא דעתך אמינא דשרי משום דמכלה אותו. תו' פסחים דף כ''ה: {ב} <b>יעלה</b> כו' כתב הר''מ ענינו שיערבו אותו הבגד במאתים ויהיה הכל מותר ע''כ. ולא לכתחלה קאמר. דאין מבטלין איסור לכתחלה תוי''ט:
<h3>פרק ג - משנה ב</h3>
הַצּוֹבֵעַ מְלֹא הַסִּיט בִּקְלִפֵּי עָרְלָה, וַאֲרָגוֹ בַבֶּגֶד, וְאֵין יָדוּעַ אֵיזֶה הוּא, רַבִּי מֵאִיר אוֹמֵר, יִדָּלֵק הַבֶּגֶד. וַחֲכָמִים אוֹמְרִים, יַעֲלֶה בְאֶחָד וּמָאתָיִם {ג}:
<b style="color: gray;">רע"ב</b> <b>מלא הסיט</b>. הוא כדי הפסק שיש בין אמה לאצבע כל מה שיכול להרחיבו. והפסק שיש בין האגודל לאצבע כל מה שיוכל להרחיבו הוא הסיט כפול לפי שהוא כפול ממה שיש בין אמה לאצבע. ומלא הסיט הוא שיעור חשוב לאיסור הלכך כשארגו בבגד ואין ידוע איזו הוא רבי מאיר אומר ידלקו לטעמיה. וחכמים אומרים יעלו באחד ומאתים לטעמייהו, כפלוגתא דלעיל:
<b style="color: gray;">תוי"ט</b>
{ג} <b>הצובע</b>. והשמיענו בהלכה הקודמת קולא לחכמים אפילו בבגד שנצבע כולו יעלה. ובזו ההלכה השמיענו חומרא לרבי מאיר שאמר אפילו חוט אחד כו' ישרף כולו. הר''מ:
<h3>פרק ג - משנה ג</h3>
הָאוֹרֵג מְלֹא הַסִּיט מִצֶּמֶר הַבְּכוֹר בַּבֶּגֶד, יִדָּלֵק {ד} הַבֶּגֶד. וּמִשְּׂעַר הַנָּזִיר וּמִפֶּטֶר חֲמוֹר בַּשַּׂק, יִדָּלֵק הַשַּׂק. וּבַמֻּקְדָּשִׁין {ו}, מְקַדְּשִׁין כָּל שֶׁהֵן {ז}:
<b style="color: gray;">רע"ב</b> <b>מצמר הבכור</b>. ואסור לגזוז בכור, שנאמר (דברים טו) ולא תגוז בכור צאנך. ובבכור בעל מום איירי ולהכי בעי מלא הסיט דאילו בכור תם הרי הוא מוקדשים, ותנן ובמוקדשים מקדשים כל שהוא: <b>משער הנזיר</b>. ושערו אסור בהנאה שנאמר (במדבר ו) קדוש יהיה גדל פרע גדולו של פרע יהיה קדוש: <b>ומפטר חמור</b>. לאחר עריפה כולי עלמא מודו דאסור בהנאה דגמרינן עריפה עריפה מעגלה ערופה {ה}: <b>בשק</b>. גבי צמר תנא בגד וגבי שער תנא שק דהכי אורחיה:
<b style="color: gray;">תוי"ט</b>
{ד} <b>ידלק</b>. ולא נאמר בזו תעלה לפי שלא נתן בהם הכתוב שיעור בשום פנים. הר'מ: {ה} <b>דאלו</b> מחיים שרי ר''ש בהנאה בפ''ק דבכורות. הר''ש: {ו} <b>ובמוקדשין</b>. פירוש על גבי המזבח. ומש''ה שאני שער נזיר אע''ג דכתיב ביה קדוש. תוי''ט: {ז} <b>מקדשין</b> כ''ש. בקדשים שיש להם פדיון ומשום דבר שיש לו מתירין אפי' באלף לא בטיל. הראב''ד. אבל קדשים שאין להם פדיון בעינן מלא הסיט. ת''ח מהירושלמי:
<h3>פרק ג - משנה ד</h3>
תַּבְשִׁיל שֶׁבִּשְּׁלוֹ בִּקְלִפֵּי עָרְלָה, יִדָּלֵק. נִתְעָרֵב בַּאֲחֵרִים, יַעֲלֶה בְאֶחָד וּמָאתָיִם:
<b style="color: gray;">רע"ב</b> <b>ידלק</b>. דיש שבח עצים בתבשיל, וכן בפת {ח}: <b>יעלה באחד ומאתים</b>. ובהא מודה רבי מאיר, דאין זה מעשרה דברים דחשיב רבי מאיר דמקדשים, כדמוכח בירושלמי:
<b style="color: gray;">תוי"ט</b>
{ח} <b>ובפ''ג</b> דע''ג מ''ט לענין עצי אשרה כתב הר''ב דמוקי לה כשאבוקה הגמרא כנגדו ופרש''י כנגד הפת מבעיר עצים בפי התנור וכתב הר''נ ונמצא נהנה מן האיסור בשעה שהאיסור בעין נראה דה''נ דכותי'. תוי''ט:
<h3>פרק ג - משנה ה</h3>
תַּנּוּר שֶׁהִסִּיקוּהוּ בִקְלִפֵּי עָרְלָה וְאָפָה בוֹ אֶת הַפַּת, תִּדָּלֵק הַפַּת. נִתְעָרְבָה בַאֲחֵרוֹת, תַּעֲלֶה בְאֶחָד וּמָאתָיִם:
<b style="color: gray;">רע"ב</b> .אין פירוש למשנה זו
<b style="color: gray;">תוי"ט</b> <b>.אין</b> פירוש למשנה זו
<h3>פרק ג - משנה ו</h3>
מִי שֶׁהָיוּ לוֹ חֲבִילֵי תִלְתָּן שֶׁל כִּלְאֵי הַכֶּרֶם, יִדָּלֵקוּ: נִתְעָרְבוּ בַאֲחֵרִים, כֻּלָּם יִדָּלֵקוּ, דִּבְרֵי רַבִּי מֵאִיר. וַחֲכָמִים אוֹמְרִים, יַעֲלוּ בְאֶחָד וּמָאתָיִם:
<b style="color: gray;">רע"ב</b> חבילי תלתן. אין חבילה פחותה מעשרים וחמשה זירים: <b>נתערבו באחרים</b>. גרסינן ולא גרסינן ואחרים באחרים. ואי גרסינן לה צריך לומר שנתערבו כל אותן אחרים באחרים, דלא הוי אלא חד ספיקא ואשמעינן אע''ג דאיכא תרי רובי, אסירי: <b>כולם ידלקו</b>. והא דלא אמרינן ימכרו כולן חוץ מדמי איסור שבהן כדאמר רבי שמעון בן גמליאל בפרק [בתרא] דעבודה זרה גבי יין נסך, משום דהכא חיישינן בכולהו שמא יחזור העובד כוכבים וימכרנו לישראל, מה שאין כן ביין נסך דליכא למיחש להכי {ט}:
<b style="color: gray;">תוי"ט</b>
{ט} אכוליה פרקין מהדר לשנויי ונטר ליה עד הכא תוי''ט. וע''ע:
<h3>פרק ג - משנה ז</h3>
שֶׁהָיָה רַבִּי מֵאִיר אוֹמֵר, אֶת שֶׁדַּרְכּוֹ לִמָּנוֹת, מְקַדֵּשׁ {י}. וַחֲכָמִים אוֹמְרִים, אֵינוֹ מְקַדֵּשׁ אֶלָּא שִׁשָּׁה דְבָרִים בִּלְבָד. וְרַבִּי עֲקִיבָא אוֹמֵר, שִׁבְעָה. וְאֵלּוּ הֵם, אֱגוֹזֵי פֶרֶךְ, רִמּוֹנֵי בָדָן, וְחָבִיּוֹת סְתוּמוֹת, וְחֻלְפוֹת תְּרָדִין, וְקֻלְסֵי כְרוּב, וּדְלַעַת יְוָנִית. רַבִּי עֲקִיבָא אוֹמֵר, אַף כִּכָּרוֹת שֶׁל בַּעַל הַבָּיִת. הָרָאוּי לְעָרְלָה, עָרְלָה {יב}. לְכִלְאֵי הַכֶּרֶם {יג}, כִּלְאֵי הַכָּרֶם:
<b style="color: gray;">רע"ב</b> <b>שדרכו למנות</b>. שאין אדם מוכרו אלא במנין מפני חשיבותו: <b>פרר ובדן</b>. שמות מקומות הן. ואני שמעתי אגוזי פרך, אגוזים שקליפתן רכה ונפרכין: <b>חלפי תרדין</b>. עלין מצלעות התרדין {יא}: <b>קלסי כרוב</b>. קלחי כרוב שבארץ ישראל, שהם גדולים וטובים: <b>של בעל הבית</b>. שהן גדולים, אבל של נחתום קטנים הן: <b>הראוי לערלה</b>. כגון אגוזים ורמונים וחביות סתומות: <b>והראוי לכלאי הכרם</b>. כגון חלפי תרדין וקולסי כרוב ודלעת יונית. ואין הלכה כרבי מאיר ולא כרבי עקיבא:
<b style="color: gray;">תוי"ט</b>
{י} <b>מקדש</b>. שנאמר פן תקדש המלאה, וענינו השריפה. הר''מ: {יא} <b>עלין</b> והצלעות של תרדין. לשון הערוך: {יב} <b>הראוי</b> לערלה ערלה. כתב הר''ש בירושלמי דייק אמאי לא תני הראוי לתרומה, דתרומה נמי כיון דחשיבי לא בטלי בק''א, ומשני כולן ראויין לתרומה ולא שייך למיתני האי לישנא. וע''ע בתוי''ט: {יג} <b>לכלאי</b> הכרם. הר''ב לא חשיב לתביות סתומות. אבל הר''ם חשיב להו. וכן נראה. תוי''ט:
<h3>פרק ג - משנה ח</h3>
(כֵּיצַד) {יד} נִתְפַּצְּעוּ הָאֱגוֹזִים, נִתְפָּרְדוּ הָרִמּוֹנִים, נִתְפַּתְּחוּ הֶחָבִיּוֹת, נִתְחַתְּכוּ הַדְּלוּעִים, נִתְפָּרְסוּ הַכִּכָּרוֹת, יַעֲלוּ בְאֶחָד וּמָאתָיִם:
<b style="color: gray;">רע"ב</b> <b>נתפצעו האגוזים</b>. גרסינן ולא גרסינן כיצד, וקמ''ל מתניתין דדוקא שלמים לא בטילי, אבל לא שבורים ופצועים: <b>נתפרסו הככרות</b>. האי סתמא כרבי עקיבא, דהלכתא כוותיה {טו}:
<b style="color: gray;">תוי"ט</b>
{יד} <b>כיצד</b>. ה''ג הר''מ וכ' אמרם כיצד רוצה בו על איזה דרך יהיו אלו מקדשות כל שהן ואמר כי זה לא יהיה אלא כשיהיו שלמות כמות שהיו אבל נתפצעו כו': {טו} <b>תימא</b> דלעיל פסק דלא כר''ע. וכ''כ שם הר'ם פסק דהכא עיקר דהוא מחלוקת ואחר כך סתם דהלכה כסתם. תוי''ט:
<h3>פרק ג - משנה ט</h3>
סְפֵק עָרְלָה, בְּאֶרֶץ יִשְׂרָאֵל אָסוּר, וּבְסוּרְיָא מֻתָּר, וּבְחוּצָה לָאָרֶץ יוֹרֵד וְלוֹקֵחַ, וּבִלְבַד שֶׁלֹּא יִרְאֶנּוּ לוֹקֵט. כֶּרֶם נָטוּעַ {טז} יָרָק, וְיָרָק נִמְכָּר חוּצָה לוֹ, בְּאֶרֶץ יִשְׁרָאֵל אָסוּר, וּבְסוּרְיָא מֻתָּר, וּבְחוּצָה לָאָרֶץ יוֹרֵד וְלוֹקֵט, וּבִלְבַד שֶׁלֹּא יִלְקוֹט בַּיָּד. הֶחָדָשׁ, אָסוּר מִן הַתּוֹרָה בְּכָל מָקוֹם. וְהָעָרְלָה, הֲלָכָה. וְהַכִּלְאַיִם, מִדְּבְרֵי סוֹפְרִים:
<b style="color: gray;">רע"ב</b> <b>ספק ערלה</b>. כגון עובד כוכבים שיש לו נטיעות של ערלה בגינתו, ובידו פירות ואין ידוע אם משל ערלה אם משל זקנה: <b>בארץ ישראל</b>. דהוי ספיקא דאורייתא לחומרא: <b>ובסוריא מותר</b>. דכבוש יחיד הוא ולאו שמיה כבוש והחמירו בו קצת: <b>ובחוצה לארץ יורד ולוקח</b>. בתוך הגינה וקונה מן העובד כוכבים מאותם שליקט כבר, ובלבד שלא יראנו לוקט: <b>ובחו''ל יורד ולוקט</b>. העובד כוכבים יורד ולוקט בפני הישראל וישראל קונה ממנו, ובלבד שלא ילקוט ישראל ביד: <b>בכל מקום</b>. ואפילו בחו''ל, דכתיב (ויקרא כד) ולחם וקלי וכרמל לא תאכלו וגו' בכל מושבותיכם: <b>והערלה הלכה</b>. למשה מסיני שאסור בחו''ל, ואעפ''כ ספקה מותר, שכך נאמרה ההלכה למשה בסיני שיהיה ספקה מותר בחו''ל: <b>והכלאים מדברי סופרים</b>. דוקא כלאי הכרם כיון דבארץ חמירי ואסורים בהנאה מן התורה, בחו''ל גזרו בה רבנן אבל כלאי זרעים דבארץ שרו בהנאה, בחו''ל לא גזרו בהו רבנן. והרכבת האילן אסורה בחו''ל מן התורה, דכתיב (שם יט) בהמתך לא תרביע כלאים שדך לא תזרע כלאים מה בהמתך בהרבעה אף שדך בהרכבה ומה בהמתך בין בארץ בין בחו''ל אף שדך בהרכבה בין בארץ בין בחו''ל {יח}:
<b style="color: gray;">תוי"ט</b>
{טז} <b>כרם</b> נטוע. ההכי נמי בספק כלאי כרם והכי מייתי לה לענין ספק בסוף פרק קמא דקדושין. דף ל''ח: [יז] ובירושלמי קאמר דמתניתין כר' אליעזר דסוף פרק קמא דקדושין. הר''ש: {יח} <b>גמרא</b> ספ''ק דקדושין ופרש''י דהא חובת הגוף הוא: