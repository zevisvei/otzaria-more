<h1>משנה - חלה</h1>

<h2>פרק א</h2>
<h3>פרק א - משנה א</h3>
חֲמִֹשָּה דְבָרִים חַיָּבִין בַּחַלָּה, הַחִטִים וְהַשְׂעוֹרִים וְהַכֻּסְמִין וְשִׁבֹּלֶת שׁוּעָל וְשִׁיפוֹן. הֲרֵי אֵלּוּ חַיָּבִין בַּחַלָּה, וּמִצְטָרְפִין זֶה עִם זֶה, וַאֲסוּרִין בֶּחָדָשׁ מִלִּפְנֵי הַפֶּסַח, וּמִלִּקְצוֹר מִלִּפְנֵי הָעֹמֶר {א}. וְאִם הִשְׁרִישׁוּ קֹדֶם לָעֹמֶר, הָעֹמֶר מַתִּירָן. וְאִם לָאו, אֲסוּרִין עַד שֶׁיָּבוֹא הָעֹמֶר הַבָּא:
<b style="color: gray;">רע"ב</b> <b>חמשה דברים חייבים בחלה</b>. דגמרינן חלה מפסח נאמר בפסח מצות לחם עוני (דברים טז) ונאמר לחם בחלה והיה באכלכם מלחם הארץ (במדבר טו) מה לחם האמור בפסח דבר הבא לידי חמוץ אף לחם האמור בחלה דבר הבא לידי חמוץ. ואין לך בא לידי חמוץ אלא אלו חמשת המינים בלבד: <b>ומצטרפין זה עם זה</b>. להשלים שיעור העיסה החייבת בחלה. ולא שיצטרפו כולן יחד, דמין בשאינו מינו אינו מצטרף, כדתנן לקמן ריש פ''ד, אלא החטים מצטרפים עם הכוסמין בלבד מפני שהם מינן, והשעורים מצטרפים עם הכל חוץ מן החטין, ואע''ג דכוסמין מין חטין הם, לאו מין חטין דוקא אלא מין שעורים ואף מין חטים, ומצטרפין עם החטים והשעורים. ובירושלמי משמע דאם נלושו יחד מצטרפין אפילו מין בשאינו מינו, אבל אם לא נלושו יחד אלא שאחר כך היו נוגעין העיסות זו בזו, מין במינו מצטרפין, שלא במינו אין מצטרפין: <b>ואסורים בחדש</b>. כדכתיב (ויקרא כג) ולחם וקלי וכרמל לא תאכלו עד עצם היום הזה, וגמרינן לחם לחם מפסח: <b>ומלקצור מלפני הפסח</b>. שאסור לקצור מאחד מחמשת המינים קודם קצירת העומר, דכתיב בעומר (שם) ראשית קצירכם שתהא תחלה לכל הנקצרים, ואתיא ראשית ראשית מחלה, כתיב התם (במדבר טו) ראשית עריסותיכם, וכתיב הכא ראשית קצירכם, מה להלן מחמשת המינים אף כאן מחמשת המינים: <b>ואם השרישו</b>. אחד מחמשת המינין הללו, קודם קצירת העומר: <b>העומר מתירן</b>. ומותר לקצרו אחר קצירת העומר, דכתיב (שמות כג) אשר תזרע בשדה, משעה שנזרע ונשרש בשדה {נ}: <b>ואם לאו</b>. שלא השרישו אלא אחר קצירת העומר: <b>אסורים עד שיבא עומר הבא</b>. של שנה הבאה:
<b style="color: gray;">תוי"ט</b>
{א} <b>ואסורין</b> כו'. ה''ג בספרים ובפירוש הר''מ. אבל הר''ש גורס אסורים בחדש מלפני העומר ומלקצור מלפני הפסח וכ''נ גירסת הרב. וגירסא זו נראה עיקר, דלגירסת הספרים איכא למטעי דאסורים לפני הפסח היינו קודם הפסח אבל כשיגיע תחלת הפסח שרי כו' והא מלתא ליתא דמקרא מלא הוא עד עצם היום הזה עד הביאכם כו' וזה בראשון לחול המועד. הלכך בחדש מלפני העומר גרסינן. תוי''ט וע''ע: [ב] בגמרא מנחות דף ע''א מדכתיב בשדה עד שיהא נקלט ונשרש בשדה. והך קרא בשתי הלחם כתיב ואזריעת העומר קאי דשתי הלחם לא שרי למקדש אלא תבואה דשרי עומר להדיוט שרי שתי הלחם למקדש. רש''י: <b>[ג</b>] הנודר מן הפת. כן הנוסחא בספרים. ופליגי רבנן אדיוקא דר''מ דאיהו לא קאמר אלא הנודר מן הפת ומן התבואה שאינו אסור אלא בהן. וקאמרי רבנן דבנודר מן הדגן נמי אינו אסור אלא בהן. ומלשון הר''ב משמע דגרס בדברי ר''מ הנודר מן הדגן אסור בכל המינים. וה''ק ר''מ במ''ב פ''ז דנדרים הנודר מן הדגן אסור בכל:
<h3>פרק א - משנה ב</h3>
הָאוֹכֵל מֵהֶם כַּזַּיִת מַצָּה בַּפֶּסַח, יָּצָא יְדֵי חוֹבָתוֹ. כַּזַּיִת חָמֵץ, חַיָּב בַּהִכָּרֵת. נִתְעָרֵב אֶחָד מֵהֶם בְּכָל הַמִּינִים, הֲרֵי זֶה עוֹבֵר בַּפֶּסַח. הַנּוֹדֵר מִן הַפַּת וּמִן הַתְּבוּאָה, אָסוּר בָּהֶם, דִּבְרֵי רַבִּי מֵאִיר. וַחֲכָמִים אוֹמְרִים, הַנּוֹדֵר מִן הַדָּגָן אֵינוֹ אָסוּר אֶלָּא מֵהֶן. וְחַיָּבִין בַּחַלָּה וּבַמַּעַשְׂרוֹת:
<b style="color: gray;">רע"ב</b> <b>יצא ידי חובתו</b>. דכתיב (דברים טז) לא תאכל עליו חמץ שבעת ימים תאכל עליו מצות, דברים הבאים לידי חמוץ אדם יוצא בהן ידי חובת מצה, דברים שאין באים לידי חמוץ אין אדם יוצא בהן ידי חובת מצה: <b>נתערב אחד מהן בכל המינים</b>. נתערב אחד מחמשת המינים הללו בשאר תערובות, כגון כותח הבבלי ושכר המדי: <b>ה''ז עובר בפסח</b>. על בל יראה ובל ימצא, אם הניחו ברשותו: <b>הנודר מן הדגן אסור בכל המינים</b>. דדגן כל דמידגן משמע, וקטנית וזרעים מידי דמידגן הוא: <b>אינו אסור אלא בהן</b>. דדגן ותבואה אחד הוא. והלכה כחכמים: <b>וחייבים בחלה ובמעשרות</b>. איידי דבעי למיתני אלו חייבים בחלה ופטורים מן המעשרות ואלו חייבים במעשרות ופטורים מן החלה, תנא הכא וחייבים בחלה ובמעשרות:
<b style="color: gray;">תוי"ט</b> <b>.אין</b> פירוש למשנה זו
<h3>פרק א - משנה ג</h3>
אֵלּוּ חַיָּבִין בַּחַלָּה וּפְטוּרִים מִן הַמַּעַשְׂרוֹת, הַלֶּקֶט, וְהַשִּׁכְחָה, וְהַפֵּאָה, וְהַהֶפְקֵר, וּמַעֲשֵׂר רִאשׁוֹן {ד} שֶׁנִּטְלָה תְרוּמָתוֹ, וּמַעֲשֵׂר שֵׁנִי וְהֶקְדֵּשׁ {ה} שֶׁנִּפְדּוּ, וּמוֹתַר הָעֹמֶר, וּתְבוּאָה שֶׁלֹּא הֵבִיאָה שְׁלִישׁ. רַבִּי אֱלִיעֶזֶר אוֹמֵר, תְּבוּאָה שֶׁלֹּא הֵבִיאָה שְׁלִישׁ, פְּטוּרָה מִן הַחַלָּה:
<b style="color: gray;">רע"ב</b> <b>הלקט והשכחה והפאה וההפקר</b>. פטורים מן המעשרות. דכתיב (דברים יד) ובא הלוי כי אין לו חלק ונחלה עמך, ממה שיש לך ואין לו אתה חייב ליתן לו, יצאו אלו שיש לו עמך: <b>ומותר העומר</b>. שהעומר היה בא משלש סאין, ומוציאין ממנו עשרון סלת מנופה בשלש עשרה נפה, והשאר נפדה ונאכל לכל אדם. וחייב בחלה ופטור ממעשר, לפי שבשעת מירוח היה של הקדש: <b>ותבואה שלא הביאה שליש</b>. חייבת בחלה שאף היא באה לידי חמוץ, וכל דבר הבא לידי חמוץ לחם אקרי וחייב בחלה. ופטורה מן המעשרות, דבמעשרות כתיב (דברים יד) תבואת זרעך דבר שזורעים אותו וצומח, והאי אי זרעי ליה לא צמח: <b>תבואה שלא הביאה שליש פטורה מן החלה</b>. דכתיב (במדבר טו) כתרומת גורן כן תרימו אותה, מה תרומה אינה באה מתבואה שלא הביאה שליש אף חלה אינה באה מתבואה שלא הביאה שליש. ואין הלכה כרבי אליעזר:
<b style="color: gray;">תוי"ט</b>
{ד} ומעשר ראשון כו'. מפרש בירושלמי שהקדימו בשבלים: {ה} <b>ומעשר</b> שני והקדש. נראה לפרש כמ''ש הר''ב פ''ק דתרומות. מע''ש קמ''ל כגון שהקדימו בשבלים וכ''מ בירושלמי. וקודם שפדאו ממון גבוה הוא דהכי הלכתא כדפסק בפ''ד דמע''ש. והקדש כשמירחו הגזבר ואח''כ פדאו. ומש''ה פטורין מן המעשרות. וטעמא דחייבים בחלה. משום דמשעת הגלגול הוי חיובא דחלה כדפרש''י והר''ב במסכת מנחות לענין מותר העומר. תוי''ט:
<h3>פרק א - משנה ד</h3>
אֵלּוּ חַיָּבִין בַּמַּעַשְׂרוֹת וּפְטוּרִין מִן הַחַלָּה, הָאֹרֶז, וְהַדֹּחַן, וְהַפְּרָגִים, וְהַשֻּׁמְשְׁמִין, וְהַקִּטְנִיוֹת, וּפָחוּת מֵחֲמֵשֶׁת רְבָעִים בַּתְּבוּאָה. הַסֻּפְגָּנִין, וְהַדֻּבְשָׁנִין, וְהָאֶסְקִרִיטִין, וְחַלַּת הַמַּשְׂרֵת, וְהַמִדֻמָּע {ז}, פְּטוּרִין מִן הַחַלָּה:
<b style="color: gray;">רע"ב</b> <b>ופרגין</b>. קורין לו בערבי כשכא''ש, ובלע''ז {א} פפאור''ו: <b>ופחות מחמשת רבעים בתבואה</b>. תבואה שעושה פחות מחמשת רבעים קמח חייב במעשרות, והעיסה שנילושה מן הקמח ההוא פטורה מן החלה, לפי ששיעור העיסה להתחייב בחלה היא חמשת רבעים קמח ועוד {ו}, כלומר מעט יותר מחמשת רבעים: <b>הסופגנים</b>. לחם שבלילתו רכה ועשוי כספוג. פ''א רקיקים דקים, תרגום ורקיקי מצות, ואספוגין: <b>הדובשנים</b>. מטוגנים בדבש, אי נמי נילושים בדבש: <b>האסקריטין</b>. תרגום צפיחית, אסקריטון. ובלילתן רכה מאד: <b>וחלת המשרת</b>. חלה חלוטה במחבת, תרגום מחבת, משריתא: <b>המדומע</b>. סאה של תרומה שנפלה לפחות ממאה סאין של חולין, ונעשו כולן מדומע ואסורים לזרים, ופטור מן החלה דכתיב (במדבר טו) תרימו תרומה, ולא שכבר נתרמה:
<b style="color: gray;">תוי"ט</b>
{ו} <b>אבל</b> משנתינו מוכחת דסברא דלא בעינן ועוד דאי לא תימא הכי לא הוה ליה למתני פחות וכ''כ הר''ש דמצומצמים חייב. ופלוגתא דתנאי הוא בפ''ק דעדיות ושם פסק הר''ב כחכמים דסברי דה' רבעים חייבים. תוי''ט: {ז} <b>והמדומע</b>. לפי מה שאכתוב בס''פ דדימוע דרבנן. מתני' בחלה בזה''ז דרבנן דאי לאו הכי לא אתי דימוע דרבנן ופקע חיובא דחלה דאורייתא. תוי''ט:
<h3>פרק א - משנה ה</h3>
עִסָּה שֶׁתְּחִלָתָה סֻפְגָּנִין וְסוֹפָהּ סֻפְגָּנִין, פְּטוּרָה מִן הַחַלָּה. תְּחִלָּתָהּ עִסָּה וְסוֹפָהּ סֻפְגָּנִין, תְּחִלָּתָהּ סֻפְגָּנִין וְסוֹפָהּ עִסָּה, חַיֶּבֶת בַּחַלָּה. וְכֵן הַקְּנוּבְקָאוֹת חַיָּבוֹת:
<b style="color: gray;">רע"ב</b> <b>עסה שתחלתה סופגנים</b>. כגון עיסה שבלילתה רכה: <b>וסופה סופגנים</b>. שמטגנים אותה בשמן ודבש, או מבשלה במים: <b>תחלתה עיסה וסופה סופגנים</b>. שבלילתה עבה ואח''כ מטגנים אותה בשמן ודבש או מבשלה במים: <b>תחלתה סופגנין וסופה עיסה</b>. בלילתה רכה, ואופה אותה בתנור: <b>קנובקעות</b>. לחם שמחזירים אותו לסלתו, ועושים ממנו מאכל לתינוקות:
<b style="color: gray;">תוי"ט</b> <b>.אין</b> פירוש למשנה זו
<h3>פרק א - משנה ו</h3>
הַמְּעִסָּה, בֵּית שַׁמַּאי פּוֹטְרִין, וּבֵית הִלֵּל מְחַיְּבִין. הַחֲלִיטָה, בֵּית שַׁמַּאי מְחַיְּבִין, וּבֵית הִלֵּל פּוֹטְרִין. חַלּוֹת תּוֹדָה וּרְקִיקֵי נָזִיר {ח} עֲשָׂאָן לְעַצְמוֹ, פָטוּר. לִמְכּוֹר בַּשּׁוּק, חַיָּב:
<b style="color: gray;">רע"ב</b> <b>המעיסה</b>. קמח ע''ג מים רותחים: <b>החליטה</b>. מים רותחים על גבי קמח, ומפורש בגמרא דתרי תנאי נינהו ומי ששנה זו לא שנה זו, דתנא אחד תנא מעיסה והוא הדין חליטה, וסבר בין מעיסה בין חליטה בית שמאי פוטרין ובית הלל מחייבין, ואידך תנא, תנא חליטה והוא הדין מעיסה, וסבר בין חליטה בין מעיסה בית שמאי מחייבים ובית הלל פוטרים. ולענין פסק הלכה בין מעיסה בין חליטה אם נאפות בתנור חייבות בחלה, ואם במרחשת או במחבת ובכל דבר שהאור עוברת תחתיו פטורות מן החלה: <b>עשאן לעצמו</b>. לצורך תודתו ונזירותו: <b>פטור</b>. כיון דגלגלן לקדשן דכתיב עריסותיכם ולא עיסת הקדש: <b>למכור בשוק</b>. לבני אדם שצריכים לחלות תודה ורקיקי נזיר: <b>חייב</b>. דכל לשוק אימלוכי ממליך, אי מזביננא מזביננא ואי לא אכילנא להו אנא:
<b style="color: gray;">תוי"ט</b>
{ח} חלות תודה ורקיקי נזיר. ולא ידעתי טעם לדבר למה קרי לשל תודה חלות ולשל נזיר רקיקים הל''ל חלות ורקיקי תודה ונזיר דשתיהן בשניהם. ונ''ל לישב קצת דלהכי קאמר בלשון דצריכין לפרש דתנא הך וה''ה לאידך דהא קראי מוכחי דכתיבי חלות ורקיקים בתרוייהו כי היכי לגלאי ארישא דתהיה מתפרשת נמי בכה''ג דמעיסה וה''ה חליטה ובן איפכא דתרי תנאי נינהו כדכתב הר''ב:
<h3>פרק א - משנה ז</h3>
נַחְתּוֹם שֶׁעָשָׂה שְׂאוֹר לְחַלֵּק, חַיָּב בַּחַלָּה. נָשִׁים שֶׁנָּתְנוּ לְנַחְתּוֹם לַעֲשׂוֹת לָהֶן שְׂאוֹר, אִם אֵין בְּשֶׁל אַחַת מֵהֶן כַּשִּׁעוּר, פְּטוּרָה מִן הַחַלָּה:
<b style="color: gray;">רע"ב</b> <b>נחתום שעשה שאור לחלק</b>. ויש בו כדי חיוב חלה, אלא שדעתו למכרו לבני אדם לחלקו לכמה עיסות ואין בכל חלק וחלק כשיעור: <b>חייב בחלה</b>. שדעתו אם לא ימצא קונים שיעשנו עיסה ויאפה אותה כולה כאחת:
<b style="color: gray;">תוי"ט</b> <b>.אין</b> פירוש למשנה זו
<h3>פרק א - משנה ח</h3>
עִסַּת הַכְּלָבִים, בִּזְמַן שֶׁהָרוֹעִים אוֹכְלִין מִמֶּנָּה, חַיֶּבֶת בַּחַלָּה, וּמְעָרְבִין בָּהּ, וּמִשְׁתַתְּפִין בָּהּ, וּמְבָרְכִין עָלֶיהָ, וּמְזַמְּנִין עָלֶיהָ, וְנַעֲשֵׂית בְּיוֹם טוֹב, וְיוֹצֵא בָהּ אָדָם יְדֵי חוֹבָתוֹ בַּפֶּסַח. אִם אֵין הָרוֹעִים אוֹכְלִין מִמֶּנָּה, אֵינָהּ חַיֶּבֶת בַּחַלָּה, וְאֵין מְעָרְבִין בָּהּ, וְאֵין מִשְׁתַתְּפִין בָּהּ, וְאֵין מְבָרְכִין עָלֶיהָ, וְאֵין מְזַמְּנִין עָלֶיהָ, וְאֵינָהּ נַעֲשֵׂיתּ בְּיוֹם טוֹב, וְאֵין אָדָם יוֹצֵא בָהּ יְדֵי חוֹבָתוֹ בַּפֶסַח. בֵּין כָּךְ וּבֵין כָּךְ, מִטַמְּאָה טֻמְאַת אֳכָלִין:
<b style="color: gray;">רע"ב</b> <b>עיסת כלבים</b>. נעשית מקמח, ומורסן הרבה מעורב בה: <b>בזמן שהרועים אוכלים ממנה</b>. שלא נתערב בה מורסן כל כך: <b>חייבת בחלה</b>. דכיון דחזיא לרועים לחם קרינן בה: <b>ומערבין בה</b>. ערובי חצרות, להוציא מן הבתים לחצר {ט}: <b>ומשתתפין בה</b>. שתופי מבואות, להוציא מן החצרות למבוי: <b>ומברכין עליה</b>. ברכת המוציא: <b>ומזמנין עליה</b>. שלשה שאכלו ממנה כאחת חייבים לזמן: <b>ונאפית ביום טוב</b>. משום חלק רועים: <b>ואדם יוצא בה ידי חובתו בפסח</b>. לילה ראשונה שחייב לאכול כזית מצה: <b>אינה חייבת בחלה</b>. דכתיב (במדבר טו) ראשית עריסותיכם שלכם חייבת ולא של חיה {י}: <b>מטמאה טומאת אוכלין</b>. כיון דעל ידי הדחק נאכלת לאדם, מטמאה, עד שתפסל מלאכול לכלב:
<b style="color: gray;">תוי"ט</b>
{ט} והר''מ מפרש ערובי תחומין ומשמע לכאורה דאתי למעט ע''ח שאין מערבין אלא בפת. אבל כי דייקת בה ליתא דהא טעמא דכולהו משום דכשהרועים אוכלים ממנה הוי פת. תוי''ט: {י} <b>וכלב</b> מין חיה כדברי ת''ק ספ''ח דכלאים:
<h3>פרק א - משנה ט</h3>
הַחַלָּה וְהַתְּרוּמָה, חַיָּבִין עֲלֵיהֶן מִיתָה וָחֹמֶשׁ, וַאֲסוּרִים לַזָּרִים, וְהֵם נִכְסֵי כֹהֵן, וְעוֹלִין בְּאֶחָד וּמֵאָה, וּטְעוּנִין רְחִיצַת יָדַיִם וְהַעֲרֵב שֶׁמֶשׁ, וְאֵינָן נִטָלִין מִן הַטָהוֹר עַל הַטָמֵא, אֶלָּא מִן הַמֻּקָף וּמִן הַדָּבָר הַגָּמוּר. הָאוֹמֵר כָּל גָּרְנִי תְרוּמָה וְכָל עִסָּתִי חַלָּה, לֹא אָמַר כְּלוּם, עַד שֶׁיְּשַׁיֵּר מִקְצָת:
<b style="color: gray;">רע"ב</b> <b>חייבין עליהן מיתה</b>. זר האוכלן מזיד חייב מיתה בידי שמים, דחלה אקריא תרומה ובתרומה כתיב (ויקרא כב) ומתו בו כי יחללוהו: <b>וחומש</b>. האוכלן שוגג משלם קרן לבעלים וחומש לכל כהן שירצה: <b>ואסורים לזרים</b>. בחנם היא שנויה, דכיון שחייבים הזרים עליהם מיתה וחומש פשיטא דאסורים לזרים. ולרבי יוחנן דאמר חצי שיעור מדאורייתא, מצינן למימר דתנא אסורים לזרים לחצי שיעור שאין בו לא מיתה ולא חומש, אבל איסורא דאורייתא מיהא איכא {יא}: <b>והן נכסי כהן</b>. שיכול למכרן וליקח בהן עבדים וקרקעות ובהמה טמאה: <b>ועולין באחד ומאה</b>. אם נתערבו במאה של חולין: <b>וטעונים רחיצת ידים</b>. הבא ליגע בהן צריך ליטול ידיו תחלה, שסתם ידים פוסלות את התרומה, ואת החלה שאף היא נקראת תרומה: <b>והערב שמש</b>. טמא שטבל אינו אוכל בתרומה עד שיעריב שמשו, כדכתיב (ויקרא כב) ובא השמש וטהר ואחר יאכל מן הקדשים, והוא הדין לחלה: <b>ואינן ניטלים מן הטהור על הטמא</b>. גזרה שמא יתרום שלא מן המוקף, משום דמסתפי שמא יגע הטמא בטהור ויטמאנו. ואנן בעינן שהתורם יתרום מן המוקף כדתנן בסמוך: <b>ואין ניטלין אלא מן המוקף</b>. גרסינן, ופירוש מוקף קרוב וסמוך: <b>מן הדבר הגמור</b>. שנגמרה מלאכתן, וחלה משתתגלגל העיסה: <b>עד שישייר מקצת</b>. דחלה ותרומה כתיב בהו ראשית, ובעינן שיהו שיריהן נכרים {יב}:
<b style="color: gray;">תוי"ט</b>
{יא} <b>וקשיא</b> לי דהא אף למ''ד דרבנן לא בחנם היא שנויה דנוקים לה מדרבנן דהא ה''נ תני רחיצת ידים דלאו דאורייתא אלא מי''ח דבר ואף דימוע הוא מדרבנן. תוי''ט וע''ע: {יב} <b>כלומר</b> דאי אין שיריים אין כאן ראשית ולשון הגמרא בפרק ראשית הגז ראשית ששיריה נכרין:
<h2>פרק ב</h2>
<h3>פרק ב - משנה א</h3>
פֵּרוֹת חוּצָה לָאָרֶץ שֶׁנִּכְנְסוּ לָאָרֶץ, חַיָּבִים בַּחַלָּה. יָצְאוּ מִכָּאן לְשָׁם, רַבִּי אֱלִיעֶזֶר מְחַיֵּב, וְרַבִּי. עֲקִיבָא פּוֹטֵר:
<b style="color: gray;">רע"ב</b> <b>פירות חוצה לארץ שנכנסו לארץ חייבין בחלה</b>. דכתיב (במדבר טו) אל הארץ אשר אני מביא אתכם שמה, שמה אתם חייבים בין בפירות הארץ בין בפירות חוצה לארץ: <b>מכאן לשם</b>. מא''י לחו''ל: <b>ר''א מחייב</b>. דכתיב (שם) והיה באכלכם מלחם הארץ, בין שאתם אוכלים אותו בארץ בין שאתם אוכלים אותו בחו''ל, הואיל ולחם הארץ הוא, חייב בחלה: <b>ורבי עקיבא פוטר</b>. דשמה משמע ליה מיעוטא, שמה אתם חייבים, ואין אתם חייבים בחוצה לארץ, אע''פ שאתם אוכלים מלחם הארץ. והלכה כרבי עקיבא:
<b style="color: gray;">תוי"ט</b> <b>.אין</b> פירוש למשנה זו
<h3>פרק ב - משנה ב</h3>
עֲפַר חוּצָה לָאָרֶץ שֶׁבָּא בַסְּפִינָה לָאָרֶץ, חַיָּב בַּמַּעַשְׂרוֹת וּבַשְּׁבִיעִית. אָמַר רַבִּי יְהוּדָה, אֵימָתַי {א}, בִּזְמַן שֶׁהַסְּפִינָה גוֹשֶׁשֶׁת. עִסָּה שֶׁנִּלּוֹשָׁה בְמֵי פֵרוֹת, חַיֶּבֶת בַּחַלָּה, וְנֶאֱכֶלֶת בְּיָדַיִם מְסוֹאָבוֹת:
<b style="color: gray;">רע"ב</b> <b>עפר חו''ל הבא בספינה לארץ</b>. בספינה נקובה איירי, ורגבי האדמה סותמין את הנקב שאין המים נכנסים בה: <b>חייבת במעשרות</b>. אם זרע וצמחו הזרעים בעפר שבתוך הספינה. ואע''פ שמעפר חו''ל הוא, הואיל והיא נקובה הזרע יונק מלחות עפרה של ארץ ישראל: <b>אימתי בזמן שהספינה גוששת</b>. נוגעת בגושי העפר, כלומר שהיא דבוקה בארץ: <b>עיסה שנילושה במי פירות חייבת בחלה</b>. בירושלמי מוכיח קצת שאין הלכה כסתם משנה זו, ועיסה שנילושה במי פירות פטורה מחלה. הלכך אין ללוש עיסה שיש בה שיעור חלה במי ביצים או במי פירות לבדם בלא תערובת מים, הואיל ולא אתבריר הלכה אי חייבת בחלה או פטורה: <b>ונאכלת בידים מסואבות</b>. שאין אוכל מוכשר לקבל טומאה עד שיבואו עליו מים או אחד משבעה משקין, [ומה] שלא הוכשר לקבל טומאה אין הידים מסואבות פוסלות אותה:
<b style="color: gray;">תוי"ט</b>
{א} אר''י אימתי. כתב הר''מ וכבר בארנו כי בכ''מ שאמר ר''י אימתי שהוא מבאר למי שקדם לו ואינו בא לחלק והר''ש כתב דבפ''ק דגיטין מוכח דפליגי. וע''ש בתוספ' דהא דמוכח מיניה דר''י דאמר אימתי שבא לחלוק ברייתא היא ולא משנתינו:
<h3>פרק ב - משנה ג</h3>
הָאִשָּׁה יוֹשֶׁבֶת וְקוֹצָה חַלָּתָהּ עֲרֻמָּה, מִפְּנֵי שֶׁהִיא יְכוֹלָה לְכַסּוֹת עַצְמָהּ, אֲבָל לֹא הָאִישׁ. מִי שֶׁאֵינוֹ יָכוֹל לַעֲשׂוֹת עִסָּתוֹ בְּטָהֳרָה, יַעֲשֶׂנָּה קַבִּין, וְאַל יַּעֲשֶׂנָּה בְטֻמְאָה. וְרַבִּי עֲקִיבָא אוֹמֵר, יַעֲשֶׂנָּה בְטֻמְאָה וְאַל יַעֲשֶׂנָּה קַבִּים, שֶׁכְּשֵׁם שֶׁהוּא קוֹרֵא לַטְהוֹרָה, כָּךְ הוּא קוֹרֵא לַטְמֵאָה, לְזוֹ קוֹרֵא חַלָּה בַשֵׁם וּלְזוֹ קוֹרֵא חַלָּה בַשֵׁם, אֲבָל קַבִּים אֵין לָהֶם חֵלֶק בַּשֵׁם:
<b style="color: gray;">רע"ב</b> <b>וקוצה חלתה ערומה</b>. מפרשת חלה ומברכת על הפרשתה, והוא שפניה של מטה טוחות. בקרקע וכל ערותה מכוסה. והעגבות אין בהן משום ערוה לענין ברכה. אבל האיש אינו יכול לברך ערום שאי אפשר לו לכסות ערותו שבולטים הביצים והגיד: <b>מי שאינו יכול לעשות עיסתו בטהרה</b>. כגון שהוא טמא, ואין שם ארבעים סאה שיטבול בהן {ב}: <b>יעשנה קבין</b>. יעשה כל עיסתו קב קב, כדי שלא תתחייב בחלה ויצטרך להפריש בטומאה: <b>יעשנה בטומאה</b>. דהכי עדיף טפי ממה שיפטור עיסתו מן החלה ולא יהיה בה חלק לשם {ג}. ואין הלכה כרבי עקיבא:
<b style="color: gray;">תוי"ט</b>
{ב} <b>ופי'</b> הר''ש מהירושלמי ברחוק ד' מילין. וכ''כ הר'מ וכתב דהיינו דוקא לפניו אבל לאחריו אין מטריחין אותו כלל אפי' בשעור מועט. אבל בחבורו אינו מחלק כלל בין לפניו ולאחריו וכפרש''י חולין דקכ''ג: {ג} <b>כ''פ</b> הר''ש ואין לשמים חלק בה ואית ספרים דגריס בשלשתן לשם:
<h3>פרק ב - משנה ד</h3>
הָעוֹשֶׂה עִסָּתוֹ קַבִּים וְנָגְעוּ זֶה בָזֶה, פְּטוּרִים מִן הַחַלָּה עַד שֶׁיִּשּׁוֹכוּ. רַבִּי אֱלִיעֶזֶר אוֹמֵר, אַף הָרוֹדֶה וְנוֹתֵן לַסַּל, הַסַּל מְצָרְפָן {ד} לַחַלָּה:
<b style="color: gray;">רע"ב</b> <b>קבים</b>. קב קב בפני עצמו: <b>ונגעו זה בזה</b>. אין הנגיעה מצרפתן להתחייב בחלה: <b>עד שישוכו</b>. שיתדבקו זה בזה כל כך שאם בא להפרידם נתלש מזו לזו: <b>אף הרודה ונותן לסל</b>. הרודה חלות מן התנור לאחר שנאפו ונותנם בסל: <b>הסל מצרפן לחלה</b>. ואף על פי שאין נושכות. והלכה כרבי אליעזר. והא דמצרכי רבנן נשיכה ור' אליעזר נגיעה, הני מילי לצרף שני עיסות יחד שאין בכל אחת כשיעור, אבל לענין לתרום [מן] המוקף אף נגיעה לא בעי, רק שיהיו סמוכים זה לזה. ובשלהי פרקין דאמר רבי אליעזר נותן פחות מכביצה באמצע כדי לתרום מן המוקף, אלמא בעינן נגיעה לענין מוקף, טהורה וטמאה שאני מפני שהוא דבר שמקפיד על תערובתו אין הכלי מצרף:
<b style="color: gray;">תוי"ט</b>
{ד} <b>טעמא</b> מפורש בברייתא הביאה הרי''ף בפרק א''ע דכתיב (במדבר טו) והיה באכלכם מלחם הארץ חלה תרימו ופירש הר''נ אלמא דזמנין דלא מחייב מעיסה ומחייב בתר הכי דהוי לחם והיינו ע''י צירוף סל:
<h3>פרק ב - משנה ה</h3>
הַמַּפְרִישׁ חַלָּתוֹ קֶמַח, אֵינָהּ חַלָּה, וְגָזֵל בְּיַד כֹּהֵן, הָעִסָּה עַצְמָהּ, חַיֶּבֶת בַּחַלָּה, וְהַקֶּמַח, אִם יֶשׁ בּוֹ כַּשִּׁעוּר, חַיֶּבֶת בַּחַלָּה, וַאֲסוּרָה לַזָּרִים, דִּבְרֵי רַבִּי יְהוֹשֻׁעַ. אָמְרוּ לוֹ, מַעֲשֶׂה וּקְפָשָׁהּ זָקֵן זָר. אָמַר לָהֶם, אַף הוּא קִלְקֵל לְעַצְמוֹ וְתִקֵּן לַאֲחֵרִים {ו}:
<b style="color: gray;">רע"ב</b> <b>אינה חלה</b>. דראשית עריסותיכם כתיב: <b>וגזל ביד כהן</b>. וצריך להחזירה לבעלים, שאם תשאר בידו יהיה סבור שעיסתו פטורה {ה}: <b>העיסה עצמה</b>. שהפריש חלתה קמח חייבת בחלה: <b>והקמח</b>. שבא ליד כהן בתורת חלה: <b>אם יש בו כשעור</b>. חמשת רבעים קמח, חייבת בחלה: <b>ואסורה לזרים</b>. כל הקמח שבא ליד כהן, וחומרא בעלמא הוא, לפי שראו שבא ליד כהן שלא יאמרו ראינו זר אוכל חלות: <b>וקפשה זקן זר</b>. חטפה זקן זר ואכלה: <b>קלקל לעצמו</b>. דאכלה ואיענש: <b>ותיקן לאחרים</b>. שאחרים אוכלין ותולין בו, ומוצאים פתח להתיר, לפי שראוהו שאכל:
<b style="color: gray;">תוי"ט</b>
{ה} <b>גמ'</b> בפ''ב דקדושין דמ''ו. ופריך ותהוי תרומה ויחזור ויתרום. מי לא תנן (דמאי פ''ה מ''י) משאינו נקוב על הנקוב תרומה ויחזור ויתרום. ומשני הא אוקימנא בתרי מני (חד נקוב וחד לא) צאית בחד מנא לא צאית כגון חלת קמח על קמח: {ו} <b>ותיקן</b> לאחרים. שהאחרים העושין כן ע''פ הוראתו הרי הם שוגגין ולא מזידין שזקן זה לא קטל קניא באגמא הוה אלא חכם היה שכן זקן בלשון הקודש חכם כמאמרם בוהדרת פני זקן:
<h3>פרק ב - משנה ו</h3>
חֲמֵשֶׁת רְבָעִים קֶמַח, חַיָּבִים בַּחַלָּה. הֵם וּשְׂאוֹרָן וְסֻבָּן וּמֻרְסָנָן חֲמֵשֶׁת רְבָעִים, חַיָּבִין. נִטַל מֻרְסָנָן מִתּוֹכָן וְחָזַר לְתוֹכָן, הֲרֵי אֵלּוּ פְטוּרִין:
<b style="color: gray;">רע"ב</b> <b>חמשת רבעים</b>. של קב חייבין בחלה, דכתיב (במדבר טו) ראשית עריסותיכם, ועיסת מדבר היתה עומר לגלגולת, והעומר עשירית האיפה הוא, האיפה שלש סאין, והסאה ששה קבין, הרי י''ח קבין באיפה, והקב ד' לוגין, הרי ע''ב לוגין. עשירית ע' ז' לוגין, ועשירית שני לוגין הוא ביצה וחומש ביצה, שהלוג הוא ששה ביצים. כשבאו לירושלים והוסיפו שתות על המדות נמצא ו' לוגין [הם] ה', ולוג הז' [צ''ל ולוג הוא] חמשה ביצים, שכל ששה נעשים חמשה, וביצה וחומש ביצה נעשית ביצה. נמצא העומר שהיה במדבר שבעה לוגים וביצה וחומש ביצה, נעשה בירושלים ששה לוגין. כשבאו לציפורי והוסיפו שתות על המדות של ירושלים, נעשו הו' לוגין חמשה. והיינו חמשת רבעים קמח. ונקראו הלוגין רבעים, לפי שהלוג הוא רובע הקב, שהקב ד' לוגין: <b>הן ושאורן</b>. השאור שנותנין לתוכן: <b>וסובן</b>. הוא הדק: <b>מורסנן</b>. הוא הגס. כולן מצטרפין עם הקמח להשלים השיעור, שכן עני אוכל פתו בעיסה מעורבת עם סובין ומורסנן: <b>ניטל מורסנן מתוכן וחזר לתוכן הרי אלו פטורים</b>. שאין דרך עיסה להחזיר מורסן לתוכה לאחר שנטל ממנה:
<b style="color: gray;">תוי"ט</b> <b>.אין</b> פירוש למשנה זו
<h3>פרק ב - משנה ז</h3>
שִׁעוּר הַחַלָּה, אֶחָד מֵעֶשְׂרִים וְאַרְבָּעָה. הָעוֹשֶׂה עִסָּה לְעַצְמוֹ, וְהָעוֹשֶׂה לְמִשְׁתֵּה בְנוֹ, אֶחָד מֵעֶשְׂרִים וְאַרְבָּעָה. נַחְתּוֹם שֶׁהוּא עוֹשֶׂה לִמְכּוֹר בַּשּׁוּק, וְכֵן הָאִשָׁה שֶׁהִיא עוֹשָׂה לִמְכּוֹר בַּשׁוּק אֶחָד מֵאַרְבָּעִים וּשְׁמוֹנָה. נִטְמֵאת עִסָּתָהּ שׁוֹגֶגֶת אוֹ אֲנוּסָה, אֶחָד מֵאַרְבָּעִים וּשְׁמוֹנָה. נִטְמֵאת מְזִידָה, אֶחָד מֵעֶשְׂרִים וְאַרְבָּעָה, כְּדֵי שֶׁלֹּא יְהֵא חוֹטֵא נִשְׂכָּר:
<b style="color: gray;">רע"ב</b> <b>אחד מעשרים וארבעה</b>. לפי שבעל הבית עיסתו מעוטה, ובפחות מאחד מעשרים וארבעה אין בה כדי מתנה, והתורה אמרה תתנו שיהא בו כדי נתינה: <b>והעושה למשתה בנו</b>. אף על פי שעושה עיסה מרובה לא פלוג בעיסת בעל הבית: <b>נחתום העושה למכור בשוק</b>. עיסתו מרובה, ובאחד ממ''ח יש בה כדי מתנה: <b>וכן האשה העושה למכור</b>. אע''פ שעיסתה מעוטה לא פלוג בפת העשוי למכור: <b>נטמאת</b>. הואיל ולשריפה עומדת א' ממ''ח:
<b style="color: gray;">תוי"ט</b> .אין פירוש למשנה זו
<h3>פרק ב - משנה ח</h3>
רַבִּי אֱלִיעֶזֶר אוֹמֵר, נִטֶלֶת מִן הַטָהוֹר עַל הַטָמֵא. כֵּיצַד, עִסָּה טְהוֹרָה וְעִסָּה טְמֵאָה, נוֹטֵל כְּדֵי חַלָּה מֵעִסָּה שֶׁלֹּא הוּרְמָה חַלָּתָהּ {ז} וְנוֹתֵן פָּחוֹת מִכַּבֵּיצָה בָאֶמְצַע, כְּדֵי שֶׁיִּטוֹל מִן הַמֻּקָּף. וַחֲכָמִים אוֹסְרִין:
<b style="color: gray;">רע"ב</b> <b>נטלת מן הטהור על הטמא</b>. ולא חיישינן שמא יגעו זה בזה: <b>נוטל כדי חלה</b>. שיעור חלה שצריך ליטול מן הטהור והטמא, נוטל מאותה עיסה הטהורה שלא הורמה חלתה: <b>ונותן פחות מכביצה באמצע</b>. בין הטמאה והטהורה, דפחות מכביצה אינו מטמא {ח}, ומניח החלה על אותו פחות מכביצה המחבר בין הטמאה והטהורה, שאין הח. לה מקבלת טומאה בכך: <b>כדי שיטול מן המוקף</b>. שתהיה הטמאה מחוברת לטהורה ע''י אותו פחות מכביצה, וכאילו הטמאה וטהורה עיסה אחת: <b>וחכמים אוסרין</b>. ליטול מן הטהורה על הטמאה, דחיישינן שמא יגע זו בזו אלא נוטל מן הטהור לעצמו ומן הטמא לעצמו. והלכה כחכמים:
<b style="color: gray;">תוי"ט</b>
{ז} שלא. כדי להפריש מן החיוב על החיוב. הר''ש: {ח} <b>כלומר</b> אע''פ שהיא פחות מכביצה הרי היא מקבל טומאה וכדתנן ברפ''ב דטהרות ושם אאריך בזה בס''ד. תוי''ט:
<h2>פרק ג</h2>
<h3>פרק ג - משנה א</h3>
אוֹכְלִין עֲרַאי מִן הָעִסָּה, עַד שֶׁתִּתְגַּלְגֵּל בַּחִטִים וְתִטַמְטֵם בַּשְּׂעוֹרִים {א}. גִּלְגְּלָה בַּחִטִים וְטִמְטְמָה בַּשְּׂעוֹרִים, הָאוֹכֵל מִמֶּנָּה חַיָּב מִיתָה. כֵּיוָן שֶׁהִיא נוֹתֶנֶת אֶת הַמַּיִם, מַגְבַּהַת חַלָּתָהּ, וּבִלְבַד שֶׁלֹּא יְהֵא שָׁם חֲמֵשֶׁת רְבָעִים קֶמַח:
<b style="color: gray;">רע"ב</b> <b>אוכלין עראי עד שתתגלגל</b>. שתתערב יפה, לפי שאין שם עיסה עליה קודם גלגול: <b>ותטמטם בשעורים</b>. לפי שעיסת השעורים מתפרדת ואינה מתערבת יפה כעיסה של חטים אלא מטמטם ביד {ב}: <b>חייב מיתה</b>. דנגמרה מלאכתה וטבל הוא במיתה: <b>מגבהת חלתה</b>. תקנת חכמים היא בעיסה טהורה למהר להפריש חלה בטהרה, שמא תטמא העיסה, דעיקר מצוה היא להמתין עד אחר גמר לישה: <b>ובלבד שיהא שם חמשת רבעים קמח</b>. שנתערבו במים, דבפחות מהן לא הגיעה העיסה לכלל חיוב חלה. ואית ספרים דגרסי ובלבד שלא יהיה שם חמשת רביעית קמח, כלומר שלא ישארו חמשת רביעיות קמח שלא נתערבו במים, דאם נשארו חמשת רביעיות לא נפטרו בחלה שהפריש קודם שנתגלגלו. ובירושלמי מוכיח שאם אמר ה''ז חלה על השאור ועל העיסה ועל הקמח הנשאר לכשתתגלגל העיסה כולה תתקדש זו שבידי לשם חלה, הרי זה מותר {ג}. וכן ילמד אדם בתוך ביתו לנשים לומר כן כשמפרישות חלה מיד אחר גלגול העיסה קודם עריכת הלחם:
<b style="color: gray;">תוי"ט</b>
{א} <b>ותטמטם</b> בשעורים. והכוסמין כחטין. ושבולת שועל ושיפון כשעורים. הר''ם: {ב} <b>ולפ''ז</b> לשון מטמטם הוא מלשון ארמי כמו טמונין פלשתאי בפרשת תולדות. ויותר נ''ל מ''ש הרא''ש לפי שאין עיסת השעורים נדבקת יפה לפיכך נקראת לישתה טמטום: {ג} <b>ואע''ג</b> דחלה זו לא הוי מוקף לקמח המתערב בעיסה אח''כ מ''מ כיון דהוי עיקר העיסה מוקף סגי בהכי. הר''ש:
<h3>פרק ג - משנה ב</h3>
נִדְמְעָה עִסָּתָהּ עַד שֶׁלֹּא גִלְגְּלָה, פְּטוּרָה, שֶׁהַמְּדֻמָּע פָּטוּר. וּמִשֶּׁגִּלְגְּלָה, חַיֶּבֶת. נוֹלַד לָהּ סְפֵק טֻמְאָה {ד} עַד שֶׁלֹּא גִלְגְּלָה, תֵעָשֶׂה בְּטֻמְאָה, וּמִשֶּׁגִּלְגְּלָה, תֵּעָשֶׂה בְטָהֳרָה:
<b style="color: gray;">רע"ב</b> <b>נדמעה עיסתה</b>. נתערב בה תרומה בפחות ממאה חולין: <b>משגלגלה חייבת</b>. דכיון דנתחייבה בחלה כבר, תו לא פקע ע''י דמוע: <b>עד שלא גלגלה תעשה בטומאה</b>. כיון דאפילו אם תעשה בטהרה אין הכהן רשאי לאכלה {ה} מפני ספק שנולד בה, יכול לטמאתה מיד קודם גלגול: <b>משגלגלה תעשה בטהרה</b>. אם נולד בה ספק לאחר הגלגול אסור לטמאותה, דחולין הטבולים לחלה כחלה דמו {ו}, ותרומה תלויה צריכה שמור {ז}:
<b style="color: gray;">תוי"ט</b>
{ד} <b>ספק</b>. היינו ספק טומאה לחולין דהא עד שלא גלגלה אכתי לאו טבולה לחלה נינהו. הר''ש: {ה} <b>ומשמע</b> דאי לאו הכי הוי אסור לעשות בטומאה אפילו לחולין שעדיין אינם טבולים לחלה. טעמא דמ''מ סופו לבא לידי חיוב חלה ולפיכך אסור לטמאו בידים. ולדברי הר''מ אפי' לגרום נמי אסור: {ו} <b>מפרש</b> בגמרא נדה ד''ז כל שודאו מטמא חולין גזרו על ספקו משום חולין הטבולין לחלה לאפוקי טבול יום כיון דלא מטמא ודאו חולין לא גזרו עליו משום חולין הטבולין לחלה: {ז} <b>לפי</b> לשון הגמרא שם. חולין הטבולים לחלה כחלה דמי ואסור לגרום טומאה לחלה. א''כ אסור לגרום לה טומאה. כ''ש לטמאה ביד:
<h3>פרק ג - משנה ג</h3>
הִקְדִּישָׁה עִסָּתָהּ עַד שֶׁלֹּא גִלְגְּלָה, וּפְדָאַתָּה, חַיֶּבֶת. מִשֶּׁגִּלְגְּלָה, וּפְדָּאַתָּה, חַיֶּבֶת. הִקְדִּישַׁתָּה עַד שֶׁלֹּא גִלְגְּלָה, וְגִלְגְּלָהּ הַגִּזְבָּר, וְאַחַר כָּךְ פְּדָאַתָּה, פְּטוּרָה, שֶׁבִּשְׁעַת חוֹבָתָה הָיְתָה פְטוּרָה:
<b style="color: gray;">רע"ב</b> <b>עד שלא גלגלה ופדאתה</b>. ולאחר שפדאתה גלגלה, חייבת, כיון דבשעת הגלגול לא היתה הקדש: <b>שבשעת חובתה היתה פטורה</b>. דגלגול הקדש פוטר, דכתיב עריסותיכם ולא עיסת הקדש {ח}:
<b style="color: gray;">תוי"ט</b>
{ח} <b>אע''ג</b> דבפ''ב מ''ו דריש ליה. הא אמרינן במנחות דף ס''ז דתרי עריסותיכם כתיבי. והר''מ הביא ספרי. תרימו תרומה את שמורם ממנו קדש והנשאר חול ולא שזה וזה קדש:
<h3>פרק ג - משנה ד</h3>
כַּיוֹצֵא בוֹ, הַמַּקְדִּישׁ פֵּרוֹתָיו עַד שֶׁלֹּא בָאוּ לְעוֹנַת הַמַּעַשְׂרוֹת, וּפְדָאָן, חַיָּבִין. וּמִשֶּׁבָּאוּ לְעוֹנַת הַמַּעַשְׂרוֹת, וּפְדָאָן, חַיָּבִין. הִקְדִּישָׁן עַד שֶׁלֹּא נִגְמְרוּ, וּגְמָרָן הַגִּזְבָּר, וְאַחַר כָּךְ פְּדָאָן, פְּטוּרִין, שֶׁבִּשְׁעַת חוֹבָתָן הָיוּ פְטוּרִין:
<b style="color: gray;">רע"ב</b> <b>עד שלא באו לעונת המעשרות</b>. כל אחד כמשפט המפורש בפ''ק דמעשרות: <b>וגמרן הגזבר</b>. שנגמרו בעודן תחת יד הגזבר: <b>שבשעת חובתן היו פטורים</b>. דכתיב דגנך. ולא דגן הקדש:
<b style="color: gray;">תוי"ט</b> <b>.אין</b> פירוש למשנה זו
<h3>פרק ג - משנה ה</h3>
נָכְרִי שֶׁנָּתַן לְיִשְׂרָאֵל לַעֲשׂוֹת לוֹ עִסָּה, פְּטוּרָה מִן הַחַלָּה. נְתָנָהּ לוֹ מַתָּנָה, עַד שֶׁלֹּא גִלְגֵּל, חַיָּב. וּמִשֶּׁגִּלְגֵּל, פָּטוּר. הָעוֹשֶׂה עִסָּה עִם הַנָּכְרִי, אִם אֵין בְּשֶׁל יִשְׂרָאֵל כְּשִׁעוּר חַלָּה, פְּטוּרָה מִן הַחַלָּה:
<b style="color: gray;">רע"ב</b> <b>פטורה מן החלה</b>. שאין גלגולו של ישראל מחייב העיסה של עובד כוכבים. וכן עיסה של ישראל אין גלגול העובד כוכבים פוטרת: <b>אם אין בשל ישראל כשעור</b>. שחייבין להפריש ממנה חלה, שהן ה' רביעיות:
<b style="color: gray;">תוי"ט</b> .אין פירוש למשנה זו
<h3>פרק ג - משנה ו</h3>
גֵּר שֶׁנִּתְגַּיֵּר וְהָיְתָה לוֹ עִסָּה, נַעֲשֵׂית {ט} עַד שֶׁלֹּא נִתְגַּיֵּר, פָּטוּר, וּמִשֶּׁנִּתְגַיֵּר, חַיָּב. וְאִם סָפֵק, חַיָּב, וְאֵין חַיָּבִין עָלֶיהָ חֹמֶשׁ. רַבִּי עֲקִיבָא אוֹמֵר, הַכֹּל הוֹלֵךְ אַחַר הַקְּרִימָה בַתַּנּוּר {יא}:
<b style="color: gray;">רע"ב</b> <b>ספק חייב</b>. משום דהוי ספק איסורא, ולחומרא, ומפריש חלה ומוכרה לכהן {י}: <b>ואין חייבין עליה חומש</b>. זר האוכלה אינו משלם את החומש, אבל הקרן משלם, דתשלומי תרומה כפרה נינהו, הלכך מפריש תשלומין ומכפרים מספק, ומוכרן לכהן: <b>אחר הקרימה בתנור</b>. דסבר ר''ע אין גמר מלאכתה של חלה עד שיקרמו פני הפת בתנור, וזו היא עונתה לחלה, הלכך אם נתגייר קודם שיקרמו פני הפת בתנור, חייב בחלה. ואין הלכה כר''ע:
<b style="color: gray;">תוי"ט</b>
{ט} נעשית. היינו נתגלגלה בחטים ונטמטמה בשעורים. הר''מ: {י} <b>ולפמ''ש</b> בשם התוספת בריש דמאי, י''ל דלהכי מוכרם לכהן משום דהוי דבר מרובה א' מכ''ד. משא''כ תרומת מעשר אחד ממאה. עי''ל דהכא עיסה בחזקת פטורה קיימת. משא''כ פירות של ע''ה דבחזקת חייבים הן וכה''ג מצינו בגמ' דחולין פ''י לענין ממונא: {יא} <b>אחר</b> הקרימה. לכאורה דוקא הכא פליג. וכ''ה בירושלמי אבל להר''ם בשם ספרי משמע דבכל חלה קאמר שזה גמר מלאכתה. תוי''ט:
<h3>פרק ג - משנה ז</h3>
הָעוֹשֶׂה עִסָּה מִן הַחִטִים וּמִן הָאֹרֶז, אִם יֶשׁ בָּהּ טַעַם דָּגָן, חַיֶּבֶת בַּחַלָּה, וְיוֹצֵא בָה אָדָם יְדֵי חוֹבָתוֹ בַּפֶּסַח. וְאִם אֵין בָּהּ טַעַם דָּגָן, אֵינָהּ חַיֶּבֶת בַּחַלָּה, וְאֵין אָדָם יוֹצֵא בָהּ יְדֵי חוֹבָתוֹ בַּפֶּסַח:
<b style="color: gray;">רע"ב</b> <b>אורז</b>. לאו מין דגן הוא, וכל שאינו מין דגן פטור מן החלה, ואין אדם יוצא בו ידי חובתו בפסח: <b>אם יש בה טעם דגן חייב בחלה</b>. ואע''ג דאין בדגן כשיעור חלה:
<b style="color: gray;">תוי"ט</b> <b>.אין</b> פירוש למשנה זו
<h3>פרק ג - משנה ח</h3>
הַנּוֹטֵל שְׂאוֹר מֵעִסָּה שֶׁלֹּא הוּרְמָה חַלָּתָהּ וְנוֹתֵן לְתוֹךְ עִסָּה שֶׁהוּרְמָה חַלָּתָה, אִם יֶשׁ לוֹ פַּרְנָסָה מִמָּקוֹם אַחֵר, מוֹצִיא לְפִי חֶשְׁבּוֹן. וְאִם לָאו, מוֹצִיא חַלָּה אַחַת עַל הַכֹּל:
<b style="color: gray;">רע"ב</b> <b>אם יש לו פרנסה ממקום אחר</b>. אם יש לו קמח אחר חוץ מעיסה זו, מביא קמח כשיעור שאם יצרפנו לשאור זה שחייב בחלה יהיה בו חמשת רבעים שהוא שיעור חלה, ולש עיסה ומערב עם העיסה שיש בה השאור, ומוציא ממנה כשיעור חלה שצריך להפריש מחמשת רבעים: <b>ואם לאו</b>. שאין לו קמח, מוציא חלה אחת מכ''ד על כל העיסה, דטבל אוסר בכל שהוא במינו, ונעשית כולה טבולה לחלה:
<b style="color: gray;">תוי"ט</b> .אין פירוש למשנה זו
<h3>פרק ג - משנה ט</h3>
כַּיּוֹצֵא בוֹ, זֵיתֵי מָסִיק שֶׁנִּתְעָרְבוּ עִם זֵיתֵי נִקּוּף, עִנְּבֵי בָצִיר עִם עִנְּבֵי עוֹלֵלוֹת, אִם יֶשׁ לוֹ פַּרְנָסָה מִמָּקוֹם אַחֵר, מוֹצִיא לְפִי חֶשְׁבּוֹן. וְאִם לָאו, מוֹצִיא תְרוּמָה וּתְרוּמַת מַעֲשֵׂר לַכֹּל, וְהַשְּׁאָר מַעֲשֵׂר וּמַעֲשֵׂר שֵׁנִי לְפִי חֶשְׁבּוֹן {יב}:
<b style="color: gray;">רע"ב</b> <b>זיתי מסיק</b>. זיתים שבעל הבית מלקט. ולקיטת הזיתים קרויה מסיקה: <b>זיתי נקוף</b>. זיתים שעניים מלקטים. כמה דאת אומר (ישעיה יז) כנוקף זית שנים שלשה גרגרים, והם פטורים מן המעשר: <b>ענבי בציר</b>. שחייבים במעשר: <b>עם ענבי עוללות</b>. שפטורים מן המעשר: <b>אם יש לו</b>. טבל אחר כיוצא בזה, מוציא ממנו לפי חשבון כשיעור מה שצריך להוציא מזיתי מסיק, או מענבי בציר שחייבים במעשר: <b>ואם לאו</b>. אם אין לו טבל אחר, מוציאים אותו כאילו כולו טבל, ומוציא תרומה ותרומת מעשר על הכל: <b>והשאר מעשר</b>. ראשון: <b>ומעשר שני</b>. או מעשר עני, אין מוציא אלא לפי חשבון. ולא שלא יפריש אלא לפי חשבון, דהא אי אפשר להפריש תרומת מעשר עד שיפריש תחלה מעשר על הכל, ועוד אי לא מפריש מעשר על הכל הרי כל מה שמעשר יש בהן חולין לפי חשבון, ונמצא מפריש מן הפטור על החיוב, אלא כל המעשרות צריך להפריש על הכל, אבל א''צ ליתן ללוי ולעני אלא לפי חשבון, והשאר מערב עם פירותיו. וכן מע''ש א''צ לפדות אלא לפי חשבון, אבל תרומה ותרומת מעשר שהן במיתה. כשמפריש על הכל נמצאו חולין שבהן מדומעין, וצריך שיתן הכל לכהן {יג}:
<b style="color: gray;">תוי"ט</b>
{יב} מוציא תרומה. ובלי ספק שיכול לחזור וליקח ולקנות מן העניים זיתי ניקף המעורבות על הדרך שנזכר בפאה משנה ב' פ''ה. הר''מ: {יג} <b>והר''ש</b> נסתפק אם יתן לו בחנם או שמוכר לו היתר לפי חשבון כמ''ש בריש דמאי:
<h3>פרק ג - משנה י</h3>
הַנּוֹטֵל שְׂאוֹר מֵעִסַּת חִטִים וְנוֹתֵן לְתוֹךְ עִסַּת אֹרֶז, אִם יֶשׁ בָּה טַעַם דָּגָן חַיֶּבֶת בַּחַלָּה. וְאִם לָאו, פְּטוּרָה. אִם כֵּן, לָמָּה אָמְרוּ הַטֶבֶל אוֹסֵר כָּל שֶׁהוּא, מִין בְּמִינוֹ. וְשֶׁלֹּא בְמִינוֹ, בְּנוֹתֵן טָעַם {טו}:
<b style="color: gray;">רע"ב</b> <b>הנוטל שאור מעיסת חטין</b>. שלא הורמה חלתה ואם לאו פטורה. דאין הטבל אוסרה, כיון דליכא טעם: <b>א''כ למה אמרו הטבל אוסר בכל שהוא</b>. דאמרן לעיל כשאין לו פרנסה שמביא על הכל. ה''מ במינו, אבל שלא במינו כי האי דחטין באורז, בנותן טעם, דטעמא דטבל בכל שהוא. משום דכהתרו דחטה אחת פוטרת את הכרי {יד} כך איסורו, והאי טעמא לא שייך אלא מין במינו:
<b style="color: gray;">תוי"ט</b>
{יד} <b>ולפ''ז</b> דוקא טבול לתרומה גדולה. אבל במעשר ראשון הטבול לתרומת מעשר לא. ומיהו התוספת הביאו בשם הירושלמי טעם אחר. משום דהוי דבר שיש לו מתירין ואפילו באלף לא בטיל. וכתבו דמ''מ איצטריך לטעמא דכהתירו כו' משום דמטעם דבר שיש לו מתירין לא היה נאסר אלא כשהבעלים בעיר שיכולים להפריש אבל כשאינם בעיר אף שיכול לילך למקומם מ''מ כיון שיש טורח והוצאה הוי כאין לו מתירין: {טו} <b>ושלא</b> במינו בנ''ט. דלא אמרו דבר שיש לו מתירין אפילו באלף לא בטיל אלא במינו:
<h2>פרק ד</h2>
<h3>פרק ד - משנה א</h3>
שְׁתֵּי נָשִׁים שֶׁעָשׂוּ שְׁנֵי קַבִּין, וְנָגְעוּ זֶה בָזֶה, אֲפִלּוּ הֵם מִמִּין אֶחָד, פְּטוּרִים. וּבִזְמַן שֶׁהֵם שֶׁל אִשָּׁה אַחַת, מִין בְּמִינוֹ, חַיָּב. וְשֶׁלֹּא בְמִינוֹ, פָּטוּר:
<b style="color: gray;">רע"ב</b> <b>שתי נשים</b>. אפילו הן ממין אחד פטורים. ואין נשיכה וצירוף סל מצרפן, כיון שמקפידות. ואפילו לשו שני קבין כאחד, כיון דסופן ליחלק פטורות. וסתם מתניתין כבית הלל דאמרי קביים לחלה, ואינה הלכה, דקיימא לן דחמשה רבעים הוא שיעור חלה: <b>ובזמן שהן של אשה אחת</b>. סתם אשה אחת אינה מקפדת אם העיסות נוגעות זו בזו: <b>מין במינו חייב</b>. בנשיכה או בצרוף סל:
<b style="color: gray;">תוי"ט</b> <b>.אין</b> פירוש למשנה זו
<h3>פרק ד - משנה ב</h3>
אֵיזֶה הוּא מִין בְּמִינוֹ, הַחִטִים אֵינָן מִצְטָרְפוֹת עִם הַכֹּל, אֶלָּא עִם הַכֻּסְּמִים. הַשְּׂעוֹרִים מִצְּטָרְפוֹת עִם הַכֹּל, חוּץ מִן הַחִטִים. רַבִּי יוֹחָנָן בֶּן נוּרִי אוֹמֵר, שְׁאָר הַמִּינִים מִצְטָרְפִין זֶה עִם זֶה:
<b style="color: gray;">רע"ב</b> <b>החטים אינן מצטרפות עם הכל</b>. אם היו שתי עיסות אחת של חטים ואחת של מין אחר מחמשת המינים, ואין באחת מהן שיעור חלה ונושכות זו בזו: <b>השעורים מצטרפות עם הכל</b>. אף עם הכוסמין, ואע''ג דמין חטים הן, לאו דוקא מין חטים אלא מין שעורים ואף מין חטים, והכי פרישנא לה בריש פרק קמא: <b>שאר המינים מצטרפין זה עם זה</b>. כגון כוסמין ושבולת שועל ושיפון. והלכה כר' יוחנן בן נורי:
<b style="color: gray;">תוי"ט</b> .אין פירוש למשנה זו
<h3>פרק ד - משנה ג</h3>
שְׁנֵי קַבִּים וְקַב אֹרֶז אוֹ קַב תְּרוּמָה {א} בָּאֶמְצַע {ב}, אֵינָן מִצְּטָרְפִין. דָּבָר שֶׁנִּטְלָה חַלָּתוֹ בָּאֶמְצַע, מִצְטָרְפִין, שֶׁכְּבָר נִתְחַיֵּב בַּחַלָּה:
<b style="color: gray;">רע"ב</b> <b>שני קבין</b>. של אחד מחמשת המינים שחייבין בחלה: <b>וקב אורז או תרומה</b>. שאין חייבין בחלה באמצע: <b>אין מצטרפין</b>. להתחייב בחלה:
<b style="color: gray;">תוי"ט</b>
{א} וקב אורז וכו'. ירושלמי אלו תנן אורז ולא תנן תרומה. הוה אמרינן אורז ע''י שאינו ממינו אינו מצטרף. ואלו תני תרומה ולא תני אורז ה''א תרומה ע''י שאין נגררת אינו מצטרף. כלומר אורז נגרר כדתנן לעיל דאם יש בו טעם דגן חייב בחלה. הר''ש: {ב} <b>באמצע</b>. נושך זה בזה. הר''מ והר''ש:
<h3>פרק ד - משנה ד</h3>
קַב חָדָשׁ וְקַב יָשָׁן שֶׁנָּשְׁכוּ זֶה בָזֶה, רַבִּי יִשְׁמָעֵאל אוֹמֵר, יִטוֹל מִן הָאֶמְצַע, וַחֲכָמִים אוֹסְרִים, הַנּוֹטֵל חַלָּה מִן הַקַּב, רַבִּי עֲקִיבָא אוֹמֵר, חַלָּה. וַחֲכָמִים אוֹמְרִים, אֵינָהּ חַלָּה:
<b style="color: gray;">רע"ב</b> <b>יטול מן האמצע</b>. ממקום שנושכין זה את זה, נמצא מפריש משתיהן: <b>וחכמים אוסרים</b>. שהרואה סבור שמותר לתרום ולעשר מן החדש על הישן ומן הישן על החדש {ג}. והלכה כחכמים: <b>מן הקב</b>. שאין בו שיעור חלה: <b>רבי עקיבא אומר חלה</b>. והוא שהשלים {ד} על העיסה אחר כן כשיעור חלה, דכיון שנשלם השיעור הויא חלה למפרע: <b>אינה חלה</b>. כיון שבשעה שהפרישה היתה העיסה פטורה. והלכה כחכמים:
<b style="color: gray;">תוי"ט</b>
{ג} <b>כך</b> מפרש בירושלמי מכח קושיא דכמו דחטין וכוסמין שהן ב' מינים ע''י שהן דומין מצטרפין. חדש וישן לא כ''ש. ואסורא דאין תורמין מן החדש כו' תנן לה במשנה ה' פרק קמא דתרומות: {ד} <b>דאי</b> לא תימא הכי תקשה דידיה אדידיה ממ''ג פ''ב ירושלמי:
<h3>פרק ד - משנה ה</h3>
שְׁנֵי קַבִּין שֶׁנִּטְלָה חַלָּתוֹ שֶׁל זֶה בִּפְנֵי עַצְמוֹ וְשֶׁל זֶה בִּפְנֵי עַצְמוֹ, חָזַר וַעֲשָׂאָן עִסָּה אַחַת, רַבִּי עֲקִיבָא פוֹטֵר, וַחֲכָמִים מְחַיְּבִין. נִמְצָא חֻמְרוֹ קֻלּוֹ:
<b style="color: gray;">רע"ב</b> <b>רבי עקיבא פוטר</b>. ואזדא לטעמיה דהדרא והויא חלה למפרע: <b>נמצא חומרו קולו</b>. חומרו של רבי עקיבא דאמר לעיל בנוטל חלה מקב דהויא חלה וקדשה, גורם לו להקל ולפטור בשני קבים שנטלה חלתו של זה בפני עצמו ושל זה בפני עצמו:
<b style="color: gray;">תוי"ט</b> <b>.אין</b> פירוש למשנה זו
<h3>פרק ד - משנה ו</h3>
נוֹטֵל אָדָם כְּדֵי חַלָּה מֵעִסָּה שֶׁלֹּא הוּרְמָה חַלָּתָהּ, לַעֲשׂוֹתָה בְּטָהֳרָה, לִהְיוֹת מַפְרִישׁ עָלֶיהָ וְהוֹלֵךְ חַלַּת דְּמַאי עַד שֶׁתִּסָּרֵחַ. שֶׁחַלַּת דְּמַאי נִטֶלֶת מִן הַטָהוֹר עַל הַטָמֵא וְשֶׁלֹּא מִן הַמֻּקָּף:
<b style="color: gray;">רע"ב</b> <b>נוטל אדם כדי חלה וכו'</b>. הרוצה ללוש כמה עיסות של דמאי טמא, יכול לקבוע חלתן מעיסה טהורה שלא הורמה חלתה ושתהיה זאת העיסה הטהורה קבועה לחלה על כל עיסות שילוש מן הדמאי הטמא: <b>עד שתסרח</b>. עיסה זו ולא תהיה ראויה למאכל אדם, שבדמאי הקילו לתרום מן הטהור על הטמא ושלא מן המוקף, והקילו נמי לתרום מן הרע על היפה. וחלת דמאי היינו הלוקח תבואה מעם הארץ ומאכילה לעניים ולאכסניא, כדתנן מאכילין את העניים דמאי ואת האכסניא דמאי. וחלה שמפרישים ממנה היא חלת דמאי {ה}:
<b style="color: gray;">תוי"ט</b>
{ה} ותימה לפירושו דהרי ודאי לא הופרשה החלה שהרי עדיין לא נתחייבה בחלה כשהיתה התבואה ביד ע''ה ומאי ספק חלה איכא. והר'ש כתב ז''ל תימה. דבלוקח עיסה או לחם מע''ה. היכן מצינו דנחשדו ע''ה על החלה. והלא לא נחשדו אתרומה גדולה ומ''ש חלה דהא דנחשדו על המעשר משום דסברי דלא הוי במיתה כו' וי''ל דחלת דמאי היינו שלקח תבואה מע''ה וטחנה ואפאה והוציא ממנה חלה. והחלה אסורה לכהן עד שיפריש ממנה מעשר ותרומת מעשר כדין דמאי כו'. ובאותו תיקון מניח להיות מפריש עליה כו' וע''ע. והת''ח מישב מלת דמאי. תרומת מעשר של דמאי שביד כהן כיון שאינו ודאי תרומה חייב להפריש ממנה חלה. וכן מע''ש שביד ישראל דקי''ל מעשר שני פטורה מן החלה לר''מ דס''ל ממון גבוה הוא. אבל במעשר שני של דמאי הוה ספק:
<h3>פרק ד - משנה ז</h3>
יִשְׂרָאֵל שֶׁהָיוּ אֲרִיסִין לְנָכְרִים בְּסוּרְיָא, רַבִּי אֱלִיעֶזֶר מְחַיֵּב פֵּרוֹתֵיהֶם בַּמַּעַשְׂרוֹת וּבַשְּׁבִיעִית, וְרַבָּן גַּמְלִיאֵל פּוֹטֵר. רַבָּן גַּמְלִיאֵל אוֹמֵר, שְׁתֵּי חַלּאוֹת {ז} בְּסוּרְיָא. וְרַבִּי אֱלִיעֶזֶר אוֹמֵר, חַלָּה אֶחָת. אָחֲזוּ קֻלּוֹ שֶׁל רַבָּן גַּמְלִיאֵל וְקֻלּוֹ שֶׁל רַבִּי אֱלִיעֶזֶר. חָזְרוּ לִנְהוֹג כְּדִבְרֵי רַבָּן גַּמְלִיאֵל בִּשְׁתֵּי דְרָכִים:
<b style="color: gray;">רע"ב</b> <b>בסוריא</b>. ארצות שכבש דוד, ואינה קדושה כקדושת א''י {ו}: <b>רבי אליעזר מחייב וכו'</b>. קסבר עשו סוריא כא''י לענין מעשרות ושביעית: <b>ורבן גמליאל פוטר</b>. דסבר לא עשו סוריא כא''י, ואינו חייב במעשרות בסוריא אלא בזמן שהקרקע של ישראל ואין לעובד כוכבים חלק בו: <b>ר''ג אומר שתי חלות בסוריא</b>. כדרך שמפרישים שתי חלות בחוצה לארץ, האחת נשרפת מפני שהיא טמאה בטומאת ארץ העמים {ח}, והשנית תנתן לכהן כדי שלא תשתכח תורת חלה מישראל: <b>ור' אליעזר אומר חלה אחת</b>. ר' אליעזר לטעמיה דאמר עשו סוריא כארץ ישראל ואין עפרה מטמא כעפר ארץ העמים, הלכך חלה אחת ותו לא: <b>אחזו קולו של רבן גמליאל</b>. דפוטר סוריא ממעשרות ושביעית: <b>וקולו של ר' אליעזר</b>. דאומר בסוריא חלה אחת. ואנן קי''ל שהעושה כקולי דמר וכקולי דמר רשע, הלכך חזרו לעשות כרבן גמליאל בשתי דרכים, שאין סוריא כא''י לא לענין מעשרות ושביעית כשיש לעובד כוכבים חלק בקרקע, ולא לענין חלה. וכן הלכה:
<b style="color: gray;">תוי"ט</b>
{ו} <b>וטעמא</b> מפרש בירושלמי לפי שהיה דוד מניח ספרי א''י ומכבש ספרי ח''ל. אבל אלו כבש כל ארץ כנען לגבולותיה ואח''כ כבשן היה כבושו כמו א''י לכל דבר. ומפרש הר''מ כיון שהיה מלך ישראל ועל פי ב''ד הגדול היה עושה שא''י הוא מכבוש מלך ישראל או נביא מדעת רוב ישראל ואם יחיד או שבט כבשו אפילו בארץ שנתנה לאברהם אינה נקראת א''י כדי שינהגו בה כל המצות: {ז} <b>שתי</b> חלות. ולא מצינו בתרומה שיאמרו להפריש שתי תרומות משום דבחלה יש לחוש יותר שלא תשתכח תורת חלה משום דשייכא בכל אדם המגלגל עיסתו אבל תרומה אין רגילין בה אלא בעלי קרקעות וממרחי תבואות. תוספ': {ח} <b>טומאת</b> ארץ העמים. פירוש שחכמי המשנה בימי הבית גזרו טומאה על ארץ העמים בימיהם. משום שהעמים ההם לא ידעו בדרך ארץ ולא חששו לקברי מתיהם במקום מיוחד כאשר בימים אלה. אם כן היה כל ארצם ספק קבר ומטמא טומאת בית הפרס. עיין ביורה דעה (סי' שס''ט סק''ב) וזה לשונו. וכל ארץ העמים כו' פירוש בזמן שהיה ארץ ישראל בטהרה היה אסור לכהן לילך (או להוציא טהרות) מארץ ישראל לארץ העמים שהיה חוצה לארץ. שהיו הער'ג קוברים מתיהם בכל מקום:
<h3>פרק ד - משנה ח</h3>
רַבָּן גַּמְלִיאֵל אוֹמֵר, שָׁלשׁ אֲרָצוֹת לַחַלָּה. מֵאֶרֶץ יִשְׂרָאֵל וְעַד כְּזִיב, חַלָּה אֶחָת. מִכְּזִיב וְעַד הַנָּהָר וְעַד אֲמָנָה, שְׁתֵּי חַלּוֹת, אַחַת לָאוּר וְאַחַת לַכֹּהֵן. שֶׁל אוּר יֶשׁ לָהּ שִׁעוּר, וְשֶׁל כֹהֵן אֵין לָהּ שִׁעוּר. מִן הַנָּהָר וְעַד אֲמָנָה וְלִפְנִים, שְׁתֵּי חַלּוֹת, אַחַת לָאוּר וְאַחַת לַכֹּהֵן. שֶׁל אוּר אֵין לָהּ שִׁעוּר {יא} וְשֶׁל כֹּהֵן יֶשׁ לָהּ שִׁעוּר, וּטְבוּל יוֹם אוֹכְלָהּ. רַבִּי יוֹסֵי אוֹמֵר, אֵינוֹ צָרִיךְ טְבִילָה. וַאֲסוּרָה לַזָּבִים וְלַזָּבוֹת לַנִּדָּה וְלַיּוֹלְדוֹת. וְנֶאֱכֶלֶת עִם הַזָּר עַל הַשֻּׁלְחָן, וְנִתֶּנֶת לְכָל כֹּהֵן:
<b style="color: gray;">רע"ב</b> <b>שלש ארצות</b>. חלוקות בדין חלה: <b>מארץ ישראל ועד כזיב</b>. כלומר כל ארץ ישראל עד כזיב, שהיא רצועה היוצאה מעכו לצד צפון, וכבשוה עולי בבל וקדשה קדושה שניה: <b>מפרישים חלה אחת</b>. וניתנת לכהן ואוכלה בטהרה: <b>מכזיב ועד הנהר</b>. לצד מזרח ומכזיב ועד אמנה לצד מערב. ואינה א''י ממש לפי שכבשוה עולי מצרים ולא כבשוה עולי בבל וקדושה ראשונה לא קדשה לעתיד לבא. מפרישין שתי חלות. הראשונה נשרפת לפי שהיא טמאה בטומאת ארץ העמים כיון שלא כבשוה עולי בבל והשניה נאכלת לפי שאין טומאת החלה הראשונה מפורסמת {ט} שהרי אינה ארץ העמים גמורה ואם לא היו מפרישין חלה שניה הנאכלת יאמרו תרומה טהורה נשרפת אבל כשמפרישין חלה שניה ונאכלת הרואה נותן על לבו להבין טעם הדבר, או שואל לחכמים ואומרים לו: <b>של אור יש לה שיעור</b>. מפני שזאת הארץ היתה קדושה כבר, נראית חלתה כשל תורה {י}, הלכך יפריש כשיעור שמפרישים מעיסה טמאה, א' מכ''ד או ממ''ח {יא}: <b>ושל כהן אין לה שיעור</b>. לפי שהיא מדברי סופרים: <b>מן הנהר ומן אמנה ולפנים</b>. כלומר מתחלת הנהר ולפנים ממנה, וכן מתחלת אמנה ולפנים ממנו, חוצה, לארץ ממש, ומפרישין שתי חלות ושתיהן מדברי סופרים: <b>אחת לאור</b>. שהיא טמאה בטומאת ארץ העמים ממש: <b>ואחת לכהן</b>. כדי שלא תשתכח תורת חלה שנתנת לכהן: <b>של אור אין לה שיעור</b>. הואיל ושתיהן מדברי סופרים, מוטב להרבות באותה שנותנין לכהן שנאכלת ולא בנשרפת: <b>וטבול יום אוכלה</b>. לחלת האור של חו''ל. וטבול יום דקאמר הכא הוא כהן שטבל לקריו, שאין חלת האור של חו''ל אסורה אלא למי שטומאה יוצאה עליו מגופו, אבל טמא בשאר טומאות מותר בה. הלכך בחו''ל היכא דאיכא כהן קטן שלא ראה קרי מימיו או כהן גדול בשנים שטבל לקריו, מפריש חלה אחת בלבד ונותנה לכהן. ואי ליכא כהן קטן או כהן גדול שטבל לקריו ואיכא כהן בעל קרי מפריש שתי חלות אחת לאור ואין לה שיעור ואחת לכהן ויש לה שיעור, אחד מארבעים ושמנה, כדין כל עיסה שנטמאה באונס דטומאת ארץ העמים טומאת אונס היא, ואוכלה הכהן בקריו כדי שלא תשתכח תורת חלה מישראל: <b>אינו צריר טבילה</b>. ובעל קרי מותר בחלת חו''ל. ואין הלכה כרבי יוסי: <b>ואסורה לזבים ולזבות</b>. רבנן קאמרי לה, דאילו לר' יוסי. שריא לזבים ולזבות כי היכי דשריא לבעל קרי {יב}: <b>ונאכלת עם הזר על השלחן</b>. דלא גזרינן העלאה אטו אכילה: <b>ונתנת לכל כהן</b>. בין לכהן חבר בין לכהן עם הארץ כך פי' רמב''ם. ואין שיטת הגמרא מוכחת כן, אלא בין לכהן שאוכל חוליו בטהרה, בין לכהן שאינו אוכל חוליו בטהרה. אבל לעם הארץ אין נותנין שום מתנה ממתנות כהונה דכתיב (דה''ב לא) לתת מנת הכהנים והלוים למען יחזקו בתורת ה' אין נותנין מנה אלא לכהנים המחזיקים בתורת ה' {יג}. וכן הא דתנן לקמן אילו נתנין לכל כהן, לאו לכהן עם הארץ, אלא לכל כהן אע''פ שאינו אוכל חוליו בטהרה:
<b style="color: gray;">תוי"ט</b>
{ט} <b>ובדין</b> שלישי פירש שארץ העמים טמאה ממש וע''ל משנה י': {י} <b>ואף</b> המקומות שכבשו עולי בבל אינה מן התורה ואפילו בימי עזרא דרשינן בבואכם בביאת כולכם ולא בביאת מקצתכם (ואפילו הכי אין צריך אלא חלה אחת הואיל ואין הארץ טמאה. תוי''ט): {יא} <b>ודבר</b> תמוה דמ''ש מדין השלישי דכתב בו א' ממ''ח (ואפשר להגיה טהורה במקום טמאה). תוי''ט וע''ע: {יב} <b>אין</b> לה שיעור. ובסימן שכ''ב כתב הרמ''א דבזה''ז אין מפרישין רק חלה א' ובלא שיעור. ונוהגין ליטול כזית. ת''ח: {יג} <b>ורישא</b> וטבול יום אוכלה מוקי לה הר''ב בטבל לקריו ויש לדקדק הך אסורא דזבים כו' במאי מוקים לה אי בדלא טבלי פשיטא השתא בעל קרי שאין טומאתו חמורה קאסרי בשאינו טבול. כ''ש הני כו'. ואי בדטבלי נמי אסרי קשה מ''ש דגבייהו אסרי בדטבלי ולא כן בבעל קרי והלא שניהם צריכים הערב שמש. ושמא י''ל הואיל וטומאתן חמירי החמירו לאכול אף חלת חוץ לארץ הראשונה עד שיעריב שמשן. תוי''ט וע''ע:
<h3>פרק ד - משנה ט</h3>
וְאֵלּוּ נִתָּנִין לְכָל כֹּהֵן, הַחֲרָמִים, וְהַבְּכוֹרוֹת, וּפִדְיוֹן הַבֵּן, וּפִדְיוֹן פֶּטֶר חֲמוֹר, וְהַזְּרוֹעַ, וְהַלְּחָיַיִם, וְהַקֵּבָה, וְרֵאשִׁית הַגֵּז, וְשֶׁמֶן שְׁרֵפָה, וְקָדְשֵׁי הַמִּקְדָּשׁ, וְהַבִּכּוּרִים. רַבִּי יְהוּדָה אוֹסֵר בַּבִּכּוּרִים. כַּרְשִׁינֵי תְרוּמָה, רַבִּי עֲקִיבָא מַתִּיר וַחֲכָמִים אוֹסְרִים:
<b style="color: gray;">רע"ב</b> <b>החרמים</b>. לכהנים כדכתיב (במדבר יח) כל חרם בישראל לך יהיה: <b>והבכורות</b>. אי תם הוא הרי זה קדשי מקדש ואי בעל מום הוא כתיב (דברים יב) הטמא והטהור יאכלנו: <b>ופדיון פטר חמור</b>. פודהו בשה ואין בו קדושה: <b>ראשית הגז</b>. דכתיב (שם יח) וראשית גז צאנך תתן לו: <b>ושמן שרפה</b>. שמן תרומה שנטמא: <b>וקדשי מקדש</b>. דלא אסרו לתת לכהן שאינו נזהר מטומאה אלא דבר שיש בו איסור טומאה בגבולין, כגון תרומה ותרומת מעשר וחלה אבל קדשי מקדש ובכורים שמביאין אותם לעזרה, לא חששו, דטהורי מטהר נפשיה: <b>רבי יהודה אוסר בבכורים</b>. דחייש דלמא לא מזדהר בהו, הואיל ואין עושין בהן עבודה. ואין הלכה כר' יהודה: <b>רבי עקיבא מתיר</b>. ר' עקיבא לטעמיה, דאמר בפרק שני דמעשר שני דכרשינין כל מעשיהן בטומאה דלא חשיבי אוכל: <b>וחכמים אוסרים</b>. דחשיבי להו אוכל הואיל והן נאכלין בשנות רעבון. והלכה כחכמים:
<b style="color: gray;">תוי"ט</b> <b>.אין</b> פירוש למשנה זו
<h3>פרק ד - משנה י</h3>
נִתַּאי אִישׁ תְּקוֹעַ הֵבִיא חַלּוֹת מִבֵּיתָר, וְלֹא קִבְּלוּ מִמֶּנּוּ. אַנְשֵׁי אֲלֶכְּסַנְדְּרִיָּא הֵבִיאוּ חַלּוֹתֵיהֶן מֵאֲלֶכְּסַנְדְּרִיָּא, וְלֹא קִבְּלוּ מֵהֶם. אַנְשֵׁי הַר צְבוֹעִים הֵבִיאוּ בִכּוּרֵיהֶם קֹדֶם עֲצֶרֶת, וְלֹא קִבְּלוּ {טו} מֵהֶם, מִפְּנֵי הַכָּתוּב שֶׁבַּתּוֹרָה (שמות כג) וְחַג הַקָּצִיר בִּכּוּרֵי מַעֲשֶׂיךָ אֲשֶׁר תִּזְרַע בַּשָּׂדֶה:
<b style="color: gray;">רע"ב</b> <b>מביתר</b>. שם מקום בחו''ל: <b>ולא קבלו ממנו</b>. דלאכלן אי אפשר שהרי נטמאו בארץ העמים. ולשרפן אי אפשר לפי שאין טומאה זו ידועה {יד}, שמא יאמרו ראינו תרומה טהורה נשרפת להחזירן למקומן אי אפשר שלא יאמרו תרומה יוצאה מארץ ישראל לחוץ לארץ, אלא מניחן עד ערב פסח ושורפן: <b>וחג הקציר בכורי מעשיר</b>. דשתי הלחם אקרו בכורים, ומתירין את החדש במקדש:
<b style="color: gray;">תוי"ט</b>
{יד} נראה דלא קשיא דאף הר''מ לא קאמר אלא במי שלא קבל עליו דברי חבירות לענין טומאה וטהרה וזה אפילו בתלמיד חכם כמו שמפורש במ''ג פ''ב דדמאי ולמי שלא קבל עליו קרי ליה עם הארץ בההיא מתניתין. תוי''ט: {טו} <b>ולעיל</b> במ''ח בדין הג' מפרש דטומאת ארץ העמים היא טומאה ידועה דדוקא אותו חלק שלא כבשו עולי בבל מקרי טומאה שאינה ידועה, ונ''ל דאע''ג דכשהיה בארץ העמים הויא טומאה ידועה ונשרפת מכל מקום כשהובאה לארץ ישראל מקרי אינה ידועה דלאו כ''ע ידעי מאיזה מקום הובאת אם מארץ העמים אם מהארץ שלא כבשו עולי בבל. תוי''ט:
<h3>פרק ד - משנה יא</h3>
{טז} בֶּן אַנְטִינוֹס הֶעֱלָה בְכוֹרוֹת מִבָּבֶל, וְלֹא קִבְּלוּ מִמֶּנּוּ {יז}. יוֹסֵף הַכֹּהֵן הֵבִיא בִכּוּרֵי יַיִן וְשֶׁמֶן, וְלֹא קִבְּלוּ מִמֶּנּוּ. אַף הוּא הֶעֱלָה בָנָיו וּבְנֵי בֵיתוֹ, לַעֲשׂוֹת פֶּסַח קָטָן בִּירוּשָׁלַיִם, וְהֶחֱזִרוּהוּ, שֶׁלֹּא יִקָּבַע הַדָּבָר חוֹבָה. אֲרִיסְטוֹן הֵבִיא בִכּוּרָיו מֵאַפַּמְיָא וְקִבְּלוּ מִמֶּנּוּ, מִפְּנֵי שֶׁאָמְרוּ, הַקּוֹנֶה בְסוּרְיָא, כְּקוֹנֶה בְּפַרְוָר שֶׁבִּירוּשָׁלָיִם {יח}:
<b style="color: gray;">רע"ב</b> <b>העלה בכורות מבבל ולא קבלו ממנו</b>. דכתיב (דברים יד) ואכלת לפני ה' אלהיך מעשר דגנך תירושך ויצהרך ובכורות בקרך וצאנך ממקום שאתה מביא מעשר דגן אתה מביא בכורות מחו''ל שאי אתה מביא מעשר דגן אין אתה מביא בכורות: <b>הביא בכורים יין ושמן ולא קבלו ממנו</b>. לפי שלא בצרום מתחלה לכך דאילו בצרום מתחלה לכך שרי, דהכי תנן פרק בתרא דתרומות אין מביאין בכורים משקה אלא היוצא מן הזיתים וענבים בלבד: <b>פסח קטן</b>. פסח שני. ובניו קטנים היו ובפסח ראשון בלבד הן חייבים שהכל חייבים בראיה כדכתיב (שמות כג) יראה כל זכורך אבל לא בפסח שני: <b>מאפמיא</b>. גרסינן, והוא שם מקום בסוריא: <b>כקונה בפרוורי ירושלים</b>. מגרשי ירושלים וכפרים שסביבותיה. תרגום מגרשיה פרווהא:
<b style="color: gray;">תוי"ט</b>
{טז} <b>ולא</b> קבלו. ובירושלמי פריך אמאי לא קבלו והתנן במנחות שאם הביא קודם לשתי הלחם כשר. ומשני שנייא היא שהדבר מסוים שלא יקבע הדבר חובה מפני שאנשים גדולים היו ויסמכו עליהם. אי נמי משום דמנכרא מלתא טובא ע''כ הר''ש: {יז} <b>ולא</b> קבלו. בירושלמי פריך ולא תנן בספ''ג דתמורה ואם באו תמימים יקרבו ומשני שנייא הוא שהדבר מסוים שלא יקבע הדבר חובה כנזכר לעיל ועיין בגמרא דתמורה סוף פרק ג': {יח} <b>שבירושלים</b>. ומ''מ תרומה אין מביאין מסוריא דבתרומה חוששין שמא יהיו הכהנים מרדפים אחריה ויצאו לח''ל אבל הבכורים הבעלים מחוייבים להביאם לירושלים: