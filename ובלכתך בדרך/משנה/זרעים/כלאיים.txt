<h1>משנה - כלאים</h1>

<h2>פרק א</h2>
<h3>פרק א - משנה א</h3>
הַחִטִים וְהַזּוּנִין אֵינָם כִּלְאַיִם {א} זְה בָזֶה {ב}. הַשְׂעוֹרִים וְשִׁבֹּלֶת שׁוּעָל, הַכֻּסְּמִין וְהַשִּׁיפוֹן, הַפּוֹל וְהַסַּפִּיר, הַפֻּרְקְדָן וְהַטֹפַח, וּפוֹל הַלָּבָן וְהַשְּׁעוּעִיתּ {ד}, אֵינָם כִּלְאַיִם זֶה בָזֶה:
<b style="color: gray;">רע"ב</b> <b>החטין והזונין</b>. קורין לו בערבי זיוא''ן: <b>אינן כלאים זה בזה</b>. לפי שכשהשחיתו דור המבול את דרכם היתה הארץ גם היא מזנה את פירותיה והיו זורעים חטים ומוציאה זונין, הלכך לא הוי כלאים עם החטים. אבל עם שאר מיני תבואה הוי כלאים, ואף על גב דלא חזי למאכל אדם מכל מקום כיון שמוליכים אותו ממקום למקום למאכל יונים הוו כלאים {ג}: <b>השעורים ושבולת שועל</b>. כל השנוים במשנה זוג זוג אינם כלאים זה בזה, אחד מזוג זה וא' מזוג זה הם כלאים זה בזה. והא דאמרינן במנחות [דף ט.] הכוסמין מין חטים ושיפון מין שעורים, הני מילי לענין חלה שמצטרפין זה עם זה לשיעור חלה אבל לענין כלאים הוו כלאים זה בזה: <b>ושבולת שועל</b>. שעורים מדבריים ובלע''ז אוינ''א: <b>כוסמין</b>. בל' לע''ז אספילט''א: <b>שיפון</b>. בלע''ז סיגל''א. ומשום דכוסמין ושיפון דמו להדדי אינם כלאים זה בזה: <b>והספיר</b>. יש אומרים ציצרקל''א בלע''ז. ורמב''ם פי' שקורין לו בערבי מא''ש: <b>הפורקדן</b>. רמב''ם פירש שהוא זרע דק שקורין לו בערבי גילבא''ן: <b>וטופח</b>. הוא קטנית שגרגריו עגולים לבנים וקורין לו קורטמא''ן. ואני שמעתי שטופח הוא שקורין לו גילבאן: <b>והשעועית</b>. קורין לה בערבי לוביא''ה: <b>אינם כלאים זה בזה</b>. אם זרע כל אחד עם בן זוגו:
<b style="color: gray;">תוי"ט</b>
{א} <b>החטים</b>. כדי להורות ששנוים זוגות זוגות לכך הפסיק בזוג קמא ותני עלה אינן כלאים זה בזה: {ב} <b>כלאים</b>. כתיב שדך לא תזרע כלאים הייתי אומר אפי' שני מיני חטיסאו שעורים וכן לגבי בהמה אפי' שור שחור על גבי לבן וכן לגבי בגדים פירוש בבגדים צמר ופשתים יחדיו מה זה לא זה ממין זה אף כלאים שאמרתי לך בכל מקום לא זה ממין זה ולא זה ממין זה. ירושלמי: {ג} <b>דאי</b> לאו הכי לא היו אוסרין אלא באותו מקום בלבד כבסוף פ''ה: {ד} <b>והשעועית</b> מפני שמשעשעות את הלב ומהלכת את בני מעים, ירושלמי. כלומר שמטמטמת את הלב ומשעשעת מל' ועיניו השע (ישעיה ו') וטח את הבית תרגום ושוע:
<h3>פרק א - משנה ב</h3>
הַקִּשּׁוּת וְהַמְּלָפְפוֹן, אֵינָם כִּלְאַיִם זֶה בָזֶה. רַבִּי יְהוּדָה אוֹמֵר, כִּלְאָיִם. חֲזֶרֶת וַחֲזֶרֶת גַּלִּים, עֻלְשִׁין וְעֻלְשֵׁי שָׂדֶה, כְּרֵישִׁים וּכְרֵישֵׁי שָׂדֶה, כֻּסְבָּר וְכֻסְבַּר שָׂדֶה, חַרְדָּל וְחַרְדָּל מִצְרִי, וּדְלַעַת הַמִּצְרִית וְהָרְמוּצָה, וּפוֹל הַמִּצְרִי וְהֶחָרוּב, אֵינָם כִּלְאַיִם זֶה בָזֶה:
<b style="color: gray;">רע"ב</b> <b>הקישות</b>. קשואין שקורין בערבי פאקו''ס ובלע''ז קוקומברו''ש: <b>והמלפפונות</b>. נקראים בערבי כייא''ר ובלע''ז ציטרול''י: <b>רבי יהודה אומר כלאים</b>. ואין הלכה כרבי יהודה: <b>חזרת וחזרת גלים</b>. החסא הגדלה בגנים וחסא הגדלה בהרים: <b>עולשים</b>. של גנים ועולשי שדה, ונקראים בערבי הנדב''י: <b>כרישין</b>. של גינה וכרישי שדה והם הנקראים בערבי כורא''ת ובלע''ז פורו''ש {ה}: <b>כוסבר</b>. כך שמו בערבי כוליינדר''ו בלע''ז. תרגום ירושלמי כזרע גד כבר זרע כוסבר: <b>והרמוצה</b>. דלעת מרה שממתקים אותה ברמץ כלומר באפר חם שיש בו רשפי אש לפיכך קורין לה רמוצה {ו}: <b>ופול המצרי</b>. פאסול''י בלע''ז: <b>והחרוב</b>. מין קטנית, וקורין לו חרוב לפי שתרמיליו שהזרע בתוכו הן דקין ועקומין כחרובין והוא ממין פול המצרי:
<b style="color: gray;">תוי"ט</b>
{ה} <b>הם</b> דומים קצת לבצלים ולשומים בהיותם ירוקים. עדיין שלא נתייבשו עדיין: {ו} <b>פרושו</b> דר''ל כך דלעת מרה ואותן המין שהוא כך וטומנין ברמץ בה עסקינן והיא היא רמוצה ועיין בתוי''ט:
<h3>פרק א - משנה ג</h3>
הַלֶּפֶת וְהַנָּפוּץ, וְהַכְּרוּב וְהַתְּרוֹבְתוֹר, הַתְּרָדִים וְהַלְּעוֹנִים, אֵינָם כִּלְאַיִם זֶה בָזֶה. הוֹסִיף רַבִּי עֲקִיבָא, הַשּׁוּם וְהַשּׁוּמָנִית, הַבָּצָל וְהַבְּצַלְצוּל, וְהַתֻּרְמוֹס וְהַפְּלַסְלוֹס, אֵינָן כִּלְאַיִם זֶה בָזֶה:
<b style="color: gray;">רע"ב</b> <b>והנפוץ</b>. הוא מין צנון ועליו דומים לעלי הלפת הלכך לא הוו כלאים: <b>והתרובתור</b>. מין כרוב שקלחים שלו דקים: <b>תרדין</b>. בערבי סילק''א ובלע''ז בליט''י: <b>לעונין</b>. בערבי קט''ף ובלע''ז ארמולא''ש: <b>השומנית</b>. שום מדברי והוא קטן מן השום הגדל בגנים: <b>בצלצול</b>. בצל מדברי קטן משאר בצלים לפיכך נקרא בצלצול: <b>פלוסלוס</b>. מין תורמוס הוא ותורמוס מין קטנית ידוע מר מאד ששולקים אותו שבע פעמים ואוכלים אותו בקנוח סעודה:
<b style="color: gray;">תוי"ט</b> <b>.אין</b> פירוש למשנה זו
<h3>פרק א - משנה ד</h3>
וּבָאִילָן, הָאֲגָסִים וְהַקְּרֻסְתּוּמֵלִין, וְהַפָּרִישִׁים {ז} וְהָעֻזְרָדִים, אֵינָם כִּלְאַיִם זֶה בָזֶה. הַתַּפּוּחַ וְהַחַזְרָד, הַפַּרְסְקִים וְהַשְּׁקֵדִין, וְהַשִּׁיזָפִין וְהָרִימִין, אַף עַל פִּי שֶׁדּוֹמִין זֶה לָזֶה, כִּלְאַיִם זֶה בָזֶה:
<b style="color: gray;">רע"ב</b> <b>אגסים</b>. בערבי אגא''ס ובלע''ז פירא''ש: <b>קורסטומלין</b>. מין אגסים קטנים הדומים לעפצים שקורין מילין: <b>פרישים</b>. הם חבושים בערבי ספרג''ל ובלע''ז קודוניי''ש: <b>עוזרדים</b>. בערבי זערו''ד ובלע''ז סורבא''ש: <b>חזרד</b>. תפוח יערי תרגום וכפתור וחיזר: <b>אפרסקים</b>. בלע''ז פירשאג''ס וכשהן קטנים דומין לשקדים: <b>שזפין</b>. הרכיב זיתים על רמון נפיק מנהון שזפין: <b>רימין</b>. בערוך פי' פולצדקא''י בלע''ז:
<b style="color: gray;">תוי"ט</b>
{ז} הפרישים. פרישין בל''א קייטי''ן עוזרדין בל''א שפייארלינג:
<h3>פרק א - משנה ה</h3>
הַצְּנוֹן וְהַנָּפוּץ, הַחַרְדָּל וְהַלַּפְסָן, וּדְלַעַת יְוָנִית עִם הַמִּצְרִית וְהָרְמוּצָה, אַף עַל פִּי שֶׁדּוֹמִין זֶה לָזֶה, כִּלְאַיִם זֶה בָזֶה:
<b style="color: gray;">רע"ב</b> <b>הצנון והנפוץ</b>. אע''פ שהפרי והעלים דומין זה לזה הן כלאים זה בזה לפי שאין טעם הפרי דומה שהלכו בזה אחר טעם הפרי {ח}: <b>לפסן</b>. פי' בערוך מרוי''ו בלע''ז:
<b style="color: gray;">תוי"ט</b>
{ח} <b>הואיל</b> וטעם הפרי זה רחוק מטעם פרי זה ביותר הר''מ משא''כ לפת ונפץ דמ''ג שאין ריחוקן ריחוק גדול הקילו מפני ד''א שהם דומין בו דמיון גדול עד שיראו כב' גוונין ממין אחד שאין הולכין בכלאים אלא אחרי מראית עין אא''כ טעם פרי זה רחוק מטעם פרי זה ביותר. תוי''ט בשם הר''מ:
<h3>פרק א - משנה ו</h3>
הַזְּאֵב וְהַכֶּלֶב, כֶּלֶב הַכֻּפְרִי וְהַשּׁוּעָל, הָעִזִּים וְהַצְּבָאִים, הַיְּעֵלִים וְהָרְחֵלִים, הַסּוּס וְהַפֶּרֶד, הַפֶרֶד וְהַחֲמוֹר, הַחֲמוֹר וְהֶעָרוֹד, אַף עַל פִּי שֶׁדּוֹמִין זֶה לָזֶה, כִּלְאַיִם זֶה בָזֶה:
<b style="color: gray;">רע"ב</b> <b>כלב כופרי</b>. כלב שמגדלים בני הכפרים והוא קטן ודומה לשועל: <b>היעלים</b>. מין חיה ואקו מתרגמין ויעלא: <b>ערוד</b>. חמור הבר:
<b style="color: gray;">תוי"ט</b> <b>.אין</b> פירוש למשנה זו
<h3>פרק א - משנה ז</h3>
אֵין מְבִיאִין אִילָן בְּאִילָן {ט}, יָרָק בְּיָרָק, וְלֹא אִילָן בְּיָרָק, וְלֹא יָרָק בְּאִילָן. רַבִּי יְהוּדָה מַתִּיר יָרָק בְּאִילָן {י}:
<b style="color: gray;">רע"ב</b> <b>אין מביאין אילן באילן</b>. אין מרכיבין אילן מאכל באילן מאכל מין בשאינו מינו או אילן סרק באילן מאכל אבל אילן סרק באילן סרק כיון שאין שום א' מהם עושה פרי כמין אחד חשוב ושרי: <b>ירק בירק</b>. מין שאינו מינו: <b>רבי יהודה מתיר ירק באילן</b>. ואין הלכה כרבי יהודה:
<b style="color: gray;">תוי"ט</b>
{ט} אילן באילן. אף על גב דכבר תני לה במ''ד חזר כאן לפרושי דהא דאיתא כלאים באילן היינו דוקא בהרכבה דאלו לזרוע ב' מיני אילנות מותר: {י} <b>רבי</b> יהודה מתיר ירק באילן. הוא הדין איפכא דמאי שנא וטעמו דר' יהודה שסובר דדוקא כשעל ידי ההרכבה הן מתאחין ונעשה על ידיהן פרי או ירק משונה אסרה התורה משום כלאים אבל ירק ואילן שאינם מתאחין להשתנו' אף על פי שיונקים זה מזה לא אסרה התורה. תוי''ט:
<h3>פרק א - משנה ח</h3>
אֵין נוֹטְעִין יְרָקוֹת בְּתוֹךְ סַדָּן שֶׁל שִׁקְמָה. אֵין מַרְכִּיבִין פֵּיגָם עַל גַּבֵּי קִדָּה לְבָנָה, מִפְּנֵי שֶׁהוּא יָרָק בְּאִילָן. אֵין נוֹטְעִין יִחוּר שֶׁל תְּאֵנָה לְתוֹךְ הַחֲצוּב, שֶׁיְּהֵא מְקֵרוֹ. אֵין תּוֹחֲבִין זְמוֹרָה שֶׁל גֶּפֶן לְתוֹךְ הָאֲבַטִיחַ, שֶׁתְּהֵא זוֹרֶקֶת מֵימֶיהָ לְתוֹכוֹ, מִפְּנֵי שֶׁהוּא אִילָן בְּיָרָק. אֵין נוֹתְנִין זֶרַע דְּלַעַת לְתוֹךְ הַחַלָּמִית, שֶׁתְּהֵא מְשַׁמַּרְתּוֹ {יב}, מִפְּנֵי שֶׁהוּא יָרָק בְּיָרָק:
<b style="color: gray;">רע"ב</b> <b>שקמה</b>. אילן תאנה שגדל ביערים: <b>סדן של שקמה</b>. לאחר שנחתך ונשארו שרשיו בארץ נקרא סדן, ואין נוטעין ירק לתוכו דהוי ירק באילן: <b>פיגם</b>. עשב שקורין לו רוד''א בלע''ז: <b>קידה</b>. מין אילן של בשמים תרגום קדה קציעה וכתיב (תהלים מה) מור ואהלות קציעות כל בגדותיך: <b>חצוב</b>. מין ירק ששרשיו יורדים בעומק הארץ ביושר ואינם נוטים לכאן ולכאן, ובו תיחם יהושע את הארץ {יא}: <b>מקירו</b>. לשון קור שתהא התאנה מקררת החצוב שהוא חם ביותר. פירוש אחר שתהיה עליו לצל לשון קורה: <b>מימיה לתוכה</b>. שהאבטיח לח ומלא מים: <b>חלמית</b>. בערבי כובוז''א ובלע''ז מלוו''א:
<b style="color: gray;">תוי"ט</b>
{יא} <b>כי</b> מה שחוצב ומחלק הארץ ביושר לחלקים שווים נקרא חצוב: {יב} <b>משמרתו</b> החלמית מרטיב הזרע ושומרו עד שיהא הזרע נשרש בארץ:
<h3>פרק א - משנה ט</h3>
הַטוֹמֵן לֶפֶת וּצְנוֹנוֹת תַּחַת הַגֶּפֶן {יג}, אִם הָיוּ מִקִצָת עָלָיו מִגְלִּין, אֵינוֹ חוֹשֵׁשׁ לֹא מִשּׁוּם כִּלְאַיִם, וְלֹא מִשּׁוּם שְׁבִיעִית, וְלֹא מִשּׁוּם מַעַשְׂרוֹת, וְנִטָלִים בַּשַּׁבָּת. הַזּוֹרֵעַ חִטָה וּשְׂעוֹרָה כְּאַחַת, הֲרֵי זֶה כִּלְאָיִם {טו}. רַבִּי יְהוּדָה אוֹמֵר, אֵינוֹ כִּלְאַיִם {טז} עַד שֶׁיְּהוּ שְׁתֵּי חִטִים וּשְׂעוֹרָה, אוֹ חִטָה וּשְׁתֵי שְׂעוֹרִים, אוֹ חִטָה וּשְׂעוֹרָה וְכֻסֶּמֶת:
<b style="color: gray;">רע"ב</b> <b>הטומן לפת וצנונות</b>. כדי שיהיו נשמרים תחת הקרקע שלא כדרך שתילה גלי דעתיה שאינו רוצה בהשרשתן, כגון שטמן אגודה של לפת ואגודה של צנונות יחד: <b>אם היו מקצת עלין מגולין</b>. משום שבת נקטיה, דאם היו כל העלין מכוסין אי אפשר ליטול אם לא שיזיז עפר בידים: <b>לא משום כלאים ולא משום שביעית</b>. לא משום זורע כלאים ולא משום זורע בשביעית. אי נמי אפילו הוסיף מאתים משום כלאים שרי דלאו דרך זריעה [הוא] ואם היה מששית ונכנסו לשביעית והוציאו ספיחים כדרך שמוסיפים הבצלים בתלוש {יד}, אין בהם משום ספיחי שביעית: <b>ולא משום מעשרות</b>. אינו חייב לעשר כשיתלוש אותם ממקום שהטמינם דכתיב (ויקרא כז) וכל מעשר הארץ מזרע הארץ, והאי לאו זריעה היא: <b>וניטלים בשבת</b>. דכתלושים דמו, ואוחז בעלים המגולים ומוציאן. ואע''ג דמזיז עפר ממקומו טלטול מן הצד לצורך דבר היתר ואינו נוגע בדבר האסור מותר: <b>עד שיהיו שני חטים ושעורה</b>. טעמא דרבי יהודה משום דכתיב (ויקרא יט) שדך לא תזרע כלאים וסבר דקרקע בלא זרע לא אקרי שדה ומשמע לא תזרע כלאים בהדי שדך שנזרע כבר, וכן (דברים כב) לא תזרע כרמך כלאים לא תזרע כלאים דהיינו שני מיני זרעים בהדי כרמך ולא מחייב בכלאי הכרם עד שיזרע חטה ושעורה וחרצן במפולת יד. ואין הלכה כרבי יהודה. דקרקע אף על פי שאינה זרועה קרוי שדה אבל אינו קרוי כרם בלא חרצן, הלכך הזורע חטה ושעורה כאחד חייב משום כלאי זרעים, ואינו חייב משום כלאי הכרם עד שיזרע חטה ושעורה וחרצן במפולת יד:
<b style="color: gray;">תוי"ט</b>
{יג} <b>תחת</b> הגפן. שהיא רך ובודאי יעברו שרשי הלפת וצנונת בו אפילו הכי מותר: {יד} <b>דרגילות</b> הוא שמתוספים מחמת לחלוחית הקרקע אפילו כשמונחים בחלון: {טו} <b>הרי</b> זה כלאים. לחיוב מלקות אבל לענין איסור אפילו בלא זרועה כאחת יש איסור ואסור לקיימן כדמוכח להלן: {טז} <b>רבי</b> יהודה אומר כו'. כהאי גוונא פליגי בפרק בתרא לענין כלאי בגדים דלרבי יהודה שלש תכיפות היה חיבור ולרבנן אפילו שתי תכיפות:
<h2>פרק ב</h2>
<h3>פרק ב - משנה א</h3>
כָּל סְאָה שֶׁיֶּשׁ בָּהּ רֹבַע מִמִּין אַחֵר, יְמַעֵט {ב}. רַבִּי יוֹסֵי אוֹמֵר, יָבֹר. בֵּין מִמִּין אֶחָד בֵּין מִשְּׁנֵי מִינִין. רַבִּי שִׁמְעוֹן אוֹמֵר, לֹא אָמְרוּ אֶלָא מִמִּין אֶחָד. וַחֲכָמִים אוֹמְרִים, כָּל שֶׁהוּא כִלְאַיִם בַּסְּאָה מִצְטָרֵף לְרֹבַע:
<b style="color: gray;">רע"ב</b> <b>כל סאה שיש בה רובע</b>. הקב דהיינו אחד מכ''ד לסאה שהסאה ששה קבין: <b>ימעט</b>. אותו מין אחר המעורב בו עד שיפחת הרובע ויתבטל {א} בתוך הסאה ומותר לזרוע ולא מיתסר משום זורע כלאים: <b>יבור</b>. מכיון שהוזקק למעט יסיר הכל, משום דמיחזי כמקיים כלאים מכיון שהתחיל לברור אם לא היה בורר את כולו. אבל תחלתו פחות מרובע שרי. ואין הלכה כרבי יוסי: <b>בין ממין אחד</b>. בין שאותו רובע ממין אחד בין ממינין הרבה צריך למעט: <b>לא אמרו אלא ממין אחד</b>. דאין שני מינין מצטרפין לשיעור רובע: <b>וחכמים אומרים כ, ל שהוא כ, לאים, לסאה</b>. איכא בין חכמים לת''ק כגון סאה שעורים שיש בה רובע שבולת שועל וכוסמין, לת''ק צריך למעט לחכמים אין צריך למעט, דאין שבולת שועל מצטרף לכוסמין כיון דלא הוו כלאים בסאה של שעורים. והלכה כחכמים:
<b style="color: gray;">תוי"ט</b>
{א} <b>דדבר</b> תורה חד בתרי בטל אלא דחכמים אסרו מפני מראית העין והם אמרו דפחות מרובע לסאה מתבטל: {ב} <b>ימעט</b>. או מוסיף על סאה או פוחת מרובע ואף דכ. ל האיסורין שרבה עליהם מזיד אסור הכא האיסור אינו א, לא מראית העין:
<h3>פרק ב - משנה ב</h3>
בַּמֶּה דְבָרִים אֲמוּרִים. תְּבוּאָה בִתְבוּאָה וְקִטְנִית בְּקִטְנִית, תְּבוּאָה בְקִטְנִית וְקִטְנִית בִּתְבוּאָה. בֶּאֱמֶת אָמְרוּ, זֵרְעוֹנֵי גִנָּה שֶׁאֵינָן נֶאֱכָלִין, מִצְטָרְפִין אֶחָד מֵעֶשְׂרִים וְאַרְבַּע בְּנוֹפֵל לְבֵית סְאָה. רַבִּי שִׁמְעוֹן אוֹמֵר, כְּשֵׁם שֶׁאָמְרוּ לְהַחְמִיר כָּךְ אָמְרוּ לְהָקֵל, הַפִּשְׁתָּן בַּתְּבוּאָה מִצְטָרֶפֶת אֶחָד מֵעֶשְׂרִים וְאַרְבַּע בְּנוֹפֵל לְבֵית סְאָה:
<b style="color: gray;">רע"ב</b> <b>במה דברים אמורים תבואה בתבואה</b>. תבואה במין תבואה או בקטנית הוא דאמרן ברובע לסאה ימעט, אבל זרעוני גינה שנתערבו בתבואה או בקטנית: <b>א' מעשרים וארבע בנופל</b>. מהן לבית סאה חטין, כלומר כשיעור הזרע שזורעים מהן למקום שזורעין בו סאה של חטין. ושיעור המקום שזורעים בו סאה של חטין הוא חמשים אמה על חמישים אמה ואין זורעים בו מזרעוני גינה אלא קב וחצי לפי שהן דקין ובקב וחצי מהן יש בהן כדי לזרוע מקום שזורעים בו סאה של חטין. נמצא לפי חשבון זה שאם נתערב בסאה אחת של תבואה או של קיטנית או של זרעונים אחד מארבעה ועשרים של קב וחצי מזרעוני גינה שהוא אחד מששה עשר בקב חייב למעט. הלכך אם נתערב בסאד תבואה כביצה וחצי זרעוני גינה שהוא אחד מכ''ד בקב וחצי קב ימעט: <b>כשם שאמרו להחמיר</b>. דזרעונים דקים אוסרים בשיעור מועט באחד מכ''ד בנופל מהן לבית סאה, כך אמרו להקל דזרעונים גסים שצריך מהן הרבה לזרוע בבית סאה אינן אוסרין בסאה חטין אלא אחד מכ''ד בנופל מהן לבית סאה, כגון זרע פשתן שצריך שלש סאים לבית סאה חטים אין צריך למעט עד שיתערב מהן שלש רביעים בסאה, והיינו דקתני הפשתן בתבואה מצטרפת אחד מכ''ד בנופל מהן לבית סאה, וכיון דנופל מהן שלשה סאין לבית סאה דהכי אמרינן בירושלמי נמצא שאין צריך למעט עד שיתערב מהן שלש רביעים של קב בסאה, וכן הלכה:
<b style="color: gray;">תוי"ט</b> <b>.אין</b> פירוש למשנה זו
<h3>פרק ב - משנה ג</h3>
הָיְתָה שָׂדֵהוּ זְרוּעָה חִטִים וְנִמְלַךְ לְזָרְעָהּ שְׂעוֹרִים, יַמְתִּין לָהּ עַד שֶׁתַּתְלִיעַ, וְיוֹפַךְ, וְאַחַר כָּךְ יִזְרָע. אִם צִמְּחָה, לֹא יֹאמַר אֶזְרַע {ג} וְאַחַר כָּךְ אוֹפַךְ, אֶלָּא הוֹפֵךְ וְאַחַר כָּךְ זוֹרֵעַ. כַּמָּה יְהֵא חוֹרֵשׁ. כְּתַלְמֵי {ד} הָרְבִיעָה. אַבָּא שָׁאוּל אוֹמֵר, כְּדֵי שֶׁלֹּא יְשַׁיֵּר רֹבַע לְבֵית סְאָה:
<b style="color: gray;">רע"ב</b> <b>עד שתתליע</b>. ושיעורה הוי כשתשהה בארץ שלשה ימים בקרקע לחה וביבשה צריך יותר: <b>ויופר</b>. יהפוך הקרקע במחרישה בשביל שלא יצמח הזרע: <b>כמה יהא חורש</b>. שלא תאמר שהוא צריך לחרוש תלמים תלמים קטנים סמוכים זה לזה, אלא כתלמי הרביעה כתלמים שדרך בני אדם לחרוש אחר שתרד הרביעה שחורשים תלמים גדולים: <b>כדי שלא ישייר רובע לבית סאה</b>. שלא ישאר בארץ מקום שאינו מהופך אלא פחות מכ''ד בקרקע שהוא חורש דהיינו רובע קב לבית סאה {ה}. ואין הלכה כאבא שאול:
<b style="color: gray;">תוי"ט</b>
{ג} אזרע. ואע''פ שהצמחים נכרים הם שבודאי יהפוך כולם אפילו הכי יהפך מתחלה. תוי''ט: {ד} <b>כתלמי</b>. תלם הוא בקע שעושה המחרשת בעובי הארץ והוא מלשון על תלמי שדי (הושע י'): {ה} <b>ישייר</b>. יש לפרש בכל הבית סאה רובע במקום אחד ויש לומר דכשתצטרף מה שאינו חרוש לא יעלה לרובע. הר''ש:
<h3>פרק ב - משנה ד</h3>
זְרוּעָה וְנִמְלַךְ לְנָטְעָהּ, לֹא יֹאמַר אֶטַע וְאַחַר כָּךְ אוֹפַךְ, אֶלָּא הוֹפֵךְ {ז} וְאַחַר כָּךְ נוֹטֵעַ. נְטוּעָה וְנִמְלַךְ לְזָרְעָהּ, לֹא יֹאמַר אֶזְרַע וְאַחַר כָּךְ אֲשָׁרֵשׁ {ח}, אֶלָּא מְשָׁרֵשׁ וְאַחַר כָּךְ זוֹרֵעַ. אִם רָצָה, גּוֹמֵם עַד פָּחוֹת מִטֶפַח, זוֹרֵעַ, וְאַחַר כָּךְ מְשָׁרֵשׁ:
<b style="color: gray;">רע"ב</b> <b>זרועה ונמלר לנוטעה</b>. שהיתה זרועה תבואה {ו} ונמלך לנוטעה גפנים: <b>גומם</b>. לשון גוממו עם השופי דפרק גיד הנשה [צב] כלומר כורת הגפן סמוך לקרקע שלא ישייר גבוה מן הקרקע טפח:
<b style="color: gray;">תוי"ט</b>
{ו} <b>לדוגמא</b> נקיט והוא הדין קטניות וזרעוני גינה. והוא מושאל לירק: {ז} <b>הופך</b>. פי' לאחר שהתליעה: {ח} <b>אשרש</b>. נגזר ממלת שורש וענינו לכרות השורש ולעקור אותו כמו ושרשך מארץ חיים:
<h3>פרק ב - משנה ה</h3>
הָיְתָה שָׂדֵהוּ זְרוּעָה קַנְבּוֹס אוֹ לוּף, לֹא יְהֵא זוֹרֵעַ וּבָא עַל גַּבֵּיהֶם, שֶׁאֵינָן עוֹשִׂין אֶלָּא לְשָׁלשׁ שָׁנִים. תְּבוּאָה שֶׁעָלוּ בָהֶן סְפִיחֵי אִסְטִיס, וְכֵן מְקוֹם הַגְּרָנוֹת שֶׁעָלוּ בָהֶן מִינִין הַרְבֵּה, וְכֵן תִּלְתָן שֶׁהֶעֱלָה מִינֵי צְמָחִים, אֵין מְחַיְּבִין אוֹתוֹ לְנַכֵּשׁ. אִם נִכֵּשׁ אוֹ כִסַּח, אוֹמְרִים לוֹ, עֲקֹר אֶת הַכֹּל חוּץ מִמִּין אֶחָד:
<b style="color: gray;">רע"ב</b> <b>קנבוס או לוף</b>. שמינים הללו אין התלעה וחרישה מועלת בהן, לפי שמתקיימים בארץ שלשה שנים ואינן מתליעין: <b>אסטיס</b>. צבעו דומה לתכלת קורין לו בערבי ני''ל ובלע''ז אנדיק''ו, ורגילים שכורתים אותו וחוזר וצומח, ומה שצומח פעם שנייה נקרא ספיח. אי נמי מה שצומח מן הזרע הנופל בשעת קצירה קרוי ספיח {ט}: <b>מקום הגרנות</b>. שדשים בו תבואה וקטנית: <b>תלתן</b>. בערבי חולב''א ובלע''ז פינגריק''ו: <b>אין מחייבין אותו לנכש</b>. דבלאו הכי סופו לעקרם {י} לפי שאסטיס קשה לתבואה והעשבים קשים לתלתן כשנזרע למאכל אדם, ומקום הגרנות נמי קשים לו הזרעים שמחלידים את הקרקע ומלקים אותה ולא חזי תו למקום דישה: <b>ואם נכש או כסח</b>. דהשתא גלי דעתיה דניחא ליה באותם הנשארים שהרי עקר הכל חוץ מזה, אומרים לו עקור את הכל מפני שהוא נראה כמקיים כלאים: <b>נכש</b>. שעקר הצמחים בידיו עם השרש: <b>כסח</b>. שחתך העלים והשורש נשאר בארץ, תרגום לא תזמר לא תכסח:
<b style="color: gray;">תוי"ט</b>
{ט} <b>לפי</b> שהוא נספח אל קציר השנה שעברה מלשון ונספחו על בית יעקב ישעיה י''ד. הרמב''ן: {י} <b>פ''א</b>. דאין מחייבין אותו לעקור דליכא איסורא שהרי הוא לא זרען אלא מאליהן באו ומשום מקיים כלאים ליכא משום דקשה להו עשבים ודוקא היכא דניחא ליה חייבהו חכמים שלא יחשדהו שזרעם. ר''י בתוס':
<h3>פרק ב - משנה ו</h3>
הָרוֹצֶה לַעֲשׂוֹת שָׂדֵהוּ מֵשָׁר מֵשָׁר מִכָּל מִין, בֵּית שַׁמַּאי אוֹמְרִים, שְׁלשָׁה תְלָמִים שֶׁל פָתִיחַ. וּבֵית הִלֵּל אוֹמְרִים, מְלֹא הָעל הַשָּׁרוֹנִי. וּקְרוֹבִין דִּבְרֵי אֵלּוּ לִהְיוֹת כְּדִבְרֵי אֵלּוּ:
<b style="color: gray;">רע"ב</b> <b>משר משר</b>. ערוגות ערוגות וכל ערוגה ממין אחד לבדו: <b>שלשה תלמים של פתיח</b>. כלומר מניח בין משר למשר ריוח שלשה תלמים של מחרישה מלשון יפתח וישדד אדמתו (ישעיה כח) ובירושלמי מפרש שהם שתי אמות רוחב על שתי אמות אורך, ואחר כך מיצר והולך אם ירצה עד שלא ישאר ביניהן בסוף המצר אלא כל שהו, שהרי בכך הן נראים שלא נזרעו בערבוביא: <b>העול השרוני</b>. כמלוא רוחב העול שחורשים בו בשרון, דהיינו בבקעה, שהוא רחב מן העול שחורשים בו בהר: <b>וקרובים דברי אלו וכו'</b>. ששיעור שלשה תלמים של פתיח קרוב להיות שוה למלוא העול השרוני:
<b style="color: gray;">תוי"ט</b> <b>.אין</b> פירוש למשנה זו
<h3>פרק ב - משנה ז</h3>
הָיָה רֹאשׁ תּוֹר חִטִים נִכְנָס בְּתוֹךְ שֶׁל שְׂעוֹרִים, מֻתָּר {יב}, מִפְּנֵי שֶׁהוּא נִרְאֶה כְּסוֹף שָׂדֵהוּ. שֶׁלּוֹ חִטִים וְשֶׁל חֲבֵרוֹ מִין אַחֵר, מֻתָּר לִסְמֹךְ לוֹ מֵאוֹתוֹ הַמִּין. שֶׁלּוֹ חִטִים וְשֶׁל חֲבֵרוֹ חִטִים, מֻתָּר לִסְמֹךְ לוֹ תֶּלֶם שֶׁל פִּשְׁתָּן, וְלֹא תֶלֶם שֶׁל מִין אַחֵר. רַבִּי שִׁמְעוֹן אוֹמֵר, אֶחָד זֶרַע פִּשְׁתָּן וְאֶחָד כָּל הַמִּינִין. רַבִּי יוֹסֵי אוֹמֵר, אַף בְּאֶמְצַע שָׂדֵהוּ מֻתָּר לִבְדֹּק בְּתֶלֶם שֶׁל פִּשְׁתָּן:
<b style="color: gray;">רע"ב</b> <b>תור</b>. הוא שם תכשיט של אשה שצורתו משולשת כלומר בעל שלש זויות, לשון תורי זהב נעשה לך (ש''ה א) ועל שמו קורין קרן זוית המחודדת {יא} ראש תור. ואם קרן זוית של שדה שהיא זרועה חטים נכנסת בתוך שדה של שעורים מותר מפני שהוא נראה כסוף שדהו וניכר שלא נזרעו בערבוביא: <b>מותר לסמור לו מאותו המין</b>. מותר לסמוך אצל שדה חטין שלו {יג} מאותו המין של שדה חבירו ואין נראה ככלאים בשדהו משום דנראה כסוף שדה חבירו: <b>מותר לסמור לו תלם של פשתן</b>. שהרואה יודע שלא זרעוהו שם אלא כדי לבדוק שדהו {יד} אם טובה לזרוע בה פשתן אם לאו, לפי שאין אדם עשוי לזרוע תלם אחד של פשתן שאין לו בו שום תועלת. אבל של מין אחר דאדם עשוי לזרוע ממנו תלם אחד בלבד, אפילו לא זרעו אלא לבדוק שדהו אסור, שהרואה אומר לצרכו זרעו כדי ליהנות בו: <b>אחד זרע פשתן ואחד כל המינין</b>. אסור לסמוך תלם אחד, שהרואה אינו יודע דלבדוק שדהו הוא עושה: <b>מותר לבדוק בתלם של פשתן</b>. שהכל יודעים שאין מתכוין לקיים הפשתן אלא לבדוק שדהו אם היא יפה לפשתן. והלכה כתנא קמא:
<b style="color: gray;">תוי"ט</b>
{יא} ור''ל מכל איזה תבנית שתהיה בין משולש בין מרובע או שאר תבנית. הר''מ: {יב} <b>נכנס</b>. דמן התורה לא נאסר אלא כשזורע במפולת יד ורבנן אסרו כל מקום שיש מראית העין ולפיכך התירו על כמה דרכים. ר''מ: {יג} <b>ובלבד</b> שיסמכהו לשדה חבירו. הר''מ: {יד} <b>ונמצא</b> כזורע להשחתה. הר''מ:
<h3>פרק ב - משנה ח</h3>
אֵין סוֹמְכִין לִשְׂדֵה תְבוּאָה חַרְדָּל וְחָרִיעַ, אֲבָל סוֹמְכִין לִשְׂדֵה יְרָקוֹת חַרְדָּל וְחָרִיעַ. וְסוֹמֵךְ לַבּוּר, וְלַנִּיר, וְלַגָּפָה, וְלַדֶּרֶךְ, וְלַגָּדֵר גָּבוֹהַּ עֲשָׂרָה טְפָחִים, וְלֶחָרִיץ שֶׁהוּא עָמֹק עֲשָׂרָה וְרָחָב אַרְבָּעָה, וְלָאִילָן שֶׁהוּא מֵסֵךְ עַל הָאָרֶץ, וְלַסֶּלַע גָּבוֹהַּ עֲשָׂרָה וְרָחָב אַרְבָּעָה:
<b style="color: gray;">רע"ב</b> <b>חריע</b>. כרכום יערי, וקורין לו בערבי אלקורטו''ם. ושני מינים הללו דהיינו חרדל וחריע הן מזיקין לתבואה ואם לא שבעל השדה זרעם ורוצה בקיומם לא היה מניח לאדם אחר שיזרע אחד משני אלו המינים סמוך לתבואה שלו, הלכך נראה כמקיים כלאים בשדה {טו}: <b>אבל סומכין לשדה ירקות</b>. שאינן מזיקין לירקות והרואה אומר של אדם אחר הם ובעל הירקות אינו מקפיד עליהן אם הם סמוכים לירקות שלו לפי שאינן מזיקין להן: <b>וסומר לבור</b>. אם יש בתוך שדה של תבואה מקום בור שאינו חרוש וזרוע בית רובע או יותר, סומך שם זרע אחר, וכן סומך אצל ניר והוא מקום חרוש: <b>ולגפה</b>. גדר אבנים סדורות כעין חומה בלא טיט: <b>ולדרר</b>. אם דרך היחיד מפסקת בין שתי שדות מותר לזרוע מין א' בזו ומין א' בזו {טז}: <b>מיסר על הארץ</b>. שאין נופו גבוה מן הארץ שלשה טפחים, אם יש תחתיו זרע מותר לסמוך מבחוץ זרע אחד דכגדר דמי: <b>ולסלע</b>. לא אצטריך למתנייה דאין לך מחיצה גדולה מזו, אלא לאשמועינן דאפילו סלע בעינן ארבעה רוחב דבפחות מכאן אין שמה מחיצה להפסיק {יז}:
<b style="color: gray;">תוי"ט</b>
{טו} <b>דעיקר</b> קפידא אקיום כלאים אבל אזריעה ליכא קפידא דבמתכוין לבדוק קיימינן אלא שמפני שמזיקין יאמרו הרואים שלקיומן זרען: {טז} <b>מפורש</b> בפ''ב דפאה ארבע אמות: {יז} <b>הואיל</b> ולא נעשה לשם גדר שאלו נעשה לשם גדר סגי בגבוה עשרה ורוחב כל שהוא. תוי''ט:
<h3>פרק ב - משנה ט</h3>
הָרוֹצֶה לַעֲשׂוֹת שָׂדֵהוּ קָרַחַת קָרַחַת מִכָּל מִין, עוֹשֶׂה עֶשְׂרִים וְאַרְבַּע קָרָחוֹת לְבֵית סְאָה, מִקָּרַחַת לְבֵית רבַע, וְזוֹרֵעַ בְּתוֹכָהּ כָּל מִין שֶׁיִּרְצֶה. הָיְתָה קָרַחַת אַחַת אוֹ שְׁתַּיִם, זוֹרְעָם חַרְדָּל {כ} שָׁלשׁ, לֹא יִזְרָעֵם חַרְדָּל, מִפְּנֵי שֶׁהִיא נִרְאֵית כִּשְׂדֵה חַרְדָּל, דִּבְרֵי רַבִּי מֵאִיר. וַחֲכָמִים אוֹמְרִים, תֵּשַׁע קָרָחוֹת מֻתָּרוֹת, עֶשֶׂר אֲסוּרוֹת {כב}. רַבִּי אֱלִיעֶזֶר בֶּן יַעֲקֹב אוֹמֵר, אֲפִלּוּ כָל שָׂדֵהוּ בֵּית כּוֹר, לֹא יַעֲשֶׂה בְתוֹכָהּ חוּץ מִקָּרַחַת אַחַת:
<b style="color: gray;">רע"ב</b> <b>קרחת</b>. מקום פנוי שאינו זרוע כשהוא מרובע {יח} קרוי קרחת {יט}, כמו בקרחתו דהיינו שנמרט השער והמקום חלק: <b>עשרים וארבעה קרחות לבית סאה</b>. ובכל קרחה זורע מין א'. ובית סאה הוא חמשים אמה על חמשים אמה, וכשאתה עושה בו כ''ד קרחות נמצאת כל קרחה עשר אמות ושני טפחים ומחצה אורך על עשר אמות רוחב, כיצד אם תעשה מחמשים על חמשים כ''ה קרחות תהיה כל קרחה עשר על עשר, קח אחת מהן כדי שישארו כ''ד קרחות ותחלקנה לכ''ד רצועות נמצא כל רצועה שני טפחים ומחצה רוחב על אורך עשר, שכל אמה היא בת ששה טפחים הרי ששים טפחים, לעשר אמות תן כל רצועה מאלו לראש כל קרחה נמצאת כל קרחה עשר אמות ושני טפחים ומחצה אורך על עשר אמות רוחב: <b>מקרחת לבית רובע</b>. שהרי יש בסאה עשרים וארבעה רביעית של קב תן אותם לעשרים וארבעה קרחות הרי לכל קרחה בית רובע: <b>כל מין שירצה</b>. ולא מצריך רבי מאיר הרחקה כלל דכיון דמרובעות הן נראות מופרשות ומובדלות זו מזו: <b>היתה</b>. בתוך שדה תבואה קרחת אחת של בית רובע או שתי קרחות: <b>זורעם חרדל</b>. דאינו נראה כשדה חרדל בתוך שדה תבואה {כא}, אבל שלשה קרחות נראות כשדה חרדל בתוך שדה תבואה לפי שאין רגילות לזרוע מן החרדל שדה גדולה. ושאר מינים אפילו שלשה קרחות אינן נראין כשדה כיון שרגילין לזרוע מהן הרבה ביחד: <b>וחכמים אומרים תשע קרחות מותרות</b>. ארישא קמהדר, דקאמר רבי מאיר דזורע כל כ''ד קרחות מכל מין שירצה, וחכמים אוסרים לסמוך מין אצל מין אחר אלא עושה לבית סאה כ''ה קרחות דהיינו חמש שורות וכל שורה מחמש קרחות {כג} וזורע קרחה ראשונה של שורה ראשונה ומניח שניה שאצלה בורה וזורע שלישית ומניח רביעית בורה וזורע חמישית ומניח שורה שניה כולה בורה וזורע משורה שלישית קרחה ראשונה ושלישית וחמישית ומניח שורה רביעית כולה בורה וזורע משורה חמישית קרחה ראשונה ושלישית וחמישית הרי תשע קרחות זרועות לבית סאה: <b>עשר אסורות</b>. שצריך שיהא מפסיק בין כל קרחת וקרחת כשיעור קרחת דהיינו בית רובע בקירוב. והלכה כחכמים: <b>בית כור</b>. ל' סאים. וטעמא דרבי אליעזר בן יעקב לא אתפרש:
<b style="color: gray;">תוי"ט</b>
{יח} <b>דאלו</b> ארוך היינו משור: {יט} <b>ועל</b> שם שמתחלה קודם הזריעה חולק השדה לחלקים קורא קרחת בין הנשארים בלתי זרועים ובין הנזרעים: {כ} <b>חרדל</b>. ומתניתין דלעיל דלא כר''מ: {כא} <b>אבל</b> בפחות מכן לא. והיינו לענין כלאים אבל לענין פאה הוי כל ערוגה כשדה בפני עצמה כדלעיל במס' פאה פ''ג מ''ד: {כב} <b>עשר</b> אסורות. תימה אמאי לא יהיו אפילו י''ג מותרות והיינו אג''ה מראשונה. וב''ד מהשניה ואג''ה מהשלישית וכו' ועיין בתוי''ט באריכות: {כג} <b>לאו</b> בדוקא קאמר שהשורות הנשארות א''צ לחלקם:
<h3>פרק ב - משנה י</h3>
כָּל שֶׁהוּא בְתוֹךְ בֵּית רֹבַע, עוֹלֶה בִמִדַּת בֵּית רֹבַע. אֲכִילַת הַגֶּפֶן וְהַקֶּבֶר וְהַסֶּלַע, עוֹלִין בְּמִדַּת בֵּית רֹבַע. תְּבוּאָה בִתְבוּאָה, בֵּית רֹבַע. יָרָק בְּיָרָק, שִׁשָּׁה טְפָחִים. תְּבוּאָה בְיָרָק, יָרָק בִּתְבוּאָה, בֵּית רֹבַע. רַבִּי אֱלִיעֶזֶר אוֹמֵר, יָרָק בִּתְבוּאָה, שִׁשָּׁה טְפָחִים:
<b style="color: gray;">רע"ב</b> <b>כל</b>. שהוא בתוד בית רובע. כגון נקעים מלאים מים, אך על פי שאינם ראוים לזריעה עולים למדת בית רובע ליחשב הרחק בין מין ומין: <b>אכי, לת הגפן</b>. מה שהגפן תופסת ואוכלת סביבותיה, דהיינו כדי עבודתה, עולה למדת בית רובע להשלים עשר אמות וב' טפחים ומחצה אורך על עשר אמות רוחב, דאמרינן לעיל שהוא שיעור בית רובע שצריך להפסיק בין מין למין. וכן דקבר נמי עולה. וכן הסלע, ובסלע שאינו גבוד עשרד {כד} מיירי דאי גבוד עשרה דוי מחיצה ומפסיק בפני עצמו: <b>תבואה בתבואה בית רובע</b>. היתה שדהו זרועה חטין ורוצה לזרוע בה שעורים צריך להרחיק בית רובע, ובלבד שלא יהיו חטין מקיפים את דשעורים מד' רוחות דהתם לא מדניא הרחקה עד שיהא פתוח מרוח אחת: <b>ירק בתבואה בית רובע</b>. ודוקא במרובע דוא דבעינן דכי, אבל אם רצה לעשות שורה של ירק בתוך שדה של תבואה עושה אורך שורה של עשר אמות ומחצה על רוחב ששה טפחים שהחמירו במרובע טפי מבשורה, והכי אמרינן בירושלמי: <b>רבי אליעזר אומר ירק בתבואה ששה טפחים</b>. דסבר לא מחמרינן במרובע טפי מבשורה. {כו}. ואין דלכד כרבי אליעזר:
<b style="color: gray;">תוי"ט</b>
{כד} <b>ר''ל</b> בסלע. שאינו גבוה י' אף על גב דרותב ד' דאי רותב ד' וגבוה י' כו': <b>אכילת</b> הגפן. ירושלמי לא שנו אלא אכילת הגפן הא גפן עצמה לא למה מפני שהוא אסור בהנייה. והרי הקבר אסור בהנייה קבר אין אסורו ניכר ועבודת הגפן אין איסורה בהנייה. אלא כר' ישמעאל דאמר אין עבודה לגפן יחידי. והא דקרי ליה אכילה לפי שנראה נאכלת סביבותיה שאסור לזרעה: {כו} <b>ואם</b> כן לא פליג אלא ארוחב אבל באורך סבירה ליה נמי עשר אמות ומחצה. וכיוצא בזה אשכחן בסוף פ''ג דתנן ו' טפחים רוחב ולא תנן לאורך בכמה ופירשה בתוספתא י' אמות ומחצה:
<h3>פרק ב - משנה יא</h3>
תְּבוּאָה נוֹטָה עַל גַּבֵּי תְבוּאָה, וְיָרָק עַל גַּבֵּי יָרָק, תְּבוּאָה עַל גַּבֵּי יָרָק, יָרָק עַל גַּבֵּי תְבוּאָה, הַכֹּל מֻתָּר, חוּץ מִדְּלַעַת יְוָנִית. רַבִּי מֵאִיר אוֹמֵר אַף הַקִּשּׁוּת וּפוֹל הַמִּצְרִי, וְרוֹאֶה אֲנִי אֶת דִּבְרֵיהֶן מִדְּבָרָי:
<b style="color: gray;">רע"ב</b> <b>תבואה נוטה על גבי תבואה</b>. כגון שנזרעו כהלכתן אלא שהשבולים מתוך גדלן נכפפים ושוכבים זה על זה, וכן כולן: <b>חוץ מדלעת יונית</b>. שעלין שלה ארוכים ומתפשטין ביותר וכשהן נוטין ע''ג תבואה או ירק הן מסתבכין ומתקשרין יותר מכל שאר מינין ומיחזו כלאים: <b>ופול המצרי</b>. פשול''י בלע''ז: <b>ורואה אני את דבריהן מדברי</b>. שאין בהן מסבכין ומסתבכין כדלעת יונית. וכן הלכה שהכל מותר חוץ מדלעת יונית:
<h2>פרק ג</h2>
<h3>פרק ג - משנה א</h3>
עֲרוּגָה {א} שֶׁהִיא שִׁשָּׁה טְפָחִים עַל שִׁשָּׁה טְפָחִים, זוֹרְעִים בְּתוֹכָהּ חֲמִשָּׁה {ב} זֵרְעוֹנִים {ג}, אַרְבָּעָה בְּאַרְבַּע רוּחוֹת הָעֲרוּגָה, וְאֶחָד בָּאֶמְצַע. הָיָה לָהּ גְּבוּל גָּבוֹהַּ טֶפַח {ח}, זוֹרְעִין בְּתוֹכָהּ שְׁלשָׁה עָשָׂר, שְׁלשָׁה {ט} עַל כָּל גְּבוּל וּגְבוּל, וְאֶחָד בָּאֶמְצַע. לֹא יִטַע רֹאשׁ הַלֶּפֶת בְּתוֹךְ הַגְּבוּל, מִפְּנֵי {י} שֶׁהוּא מְמַלְאֵהוּ. רַבִּי יְהוּדָה אוֹמֵר, שִׁשָּׁה {יא} בָאֶמְצַע {יב}:
<b style="color: gray;">רע"ב</b> <b>ערוגה שהיא ששה טפחים על ששה טפחים</b>. וכו' זורעים וכו'. בפרק ר' עקיבא (שבת פד) דרש לה מקרא דכתיב כי כארץ תוציא צמחה וכגנה זרועיה תצמיח (ישעיה סא יא) תוציא חד, צמחה חד, הרי תרי, זרועיה תרי הרי ד', תצמיח חד הרי חמשה. והא דתנן לעיל בפרק שני ירק בירק ששה טפחים, הני מילי בשדה גדולה שיש בה ירק הרבה אבל הכא דאין זורע מכל אחד ואחד אלא מעט לא חיישינן. ומה שיש להקדים לפירוש המשנה הוא כי אנחנו צריכין שיהיה בין כל זריעה וזריעה רחוק טפח ומחצה כדי שלא יינקו זה מזה, אלא אם תהיה זויות בצד זויות או בצד צלע מקום זריעה שנייה אז לא יצטרך, כי הגבלת הזויות יראה הבדלתם ואז אין חוששין ליניקתם אפילו הם זה בצד זה וא''כ בערוגה שהיא ששה אפשר לזרוע בה חמשה מיני זרעים ולא תהיה כלאים וזו צורתה: ויהיה מדת מה שנזרע בזו הערוגה כ''ד טפחים, ואמרינן בגמרא פרק ר' עקיבא דבערוגה בחרבה שנינו אבל ערוגה בין הערוגות אסור לזרוע בה חמשה מינין שאם יזרע בכל רוח שבערוגה זו ובכל רוח שבערוגה שסביבותיה יראה הכל כמעורב. והר''ר שמשון ז''ל פי' ע''פ הירושלמי דכך הוא סדר הזריעה, מניח בקרנות חרב טפח וחצי חומש על טפח וחצי חומש כדי שיתרחק זרע מזרע, זרע מזרח מזרע דרום שיעור אלכסון של טפח וחצי חומש, דהיינו טפח וחצי, וזורע בכל רוח ארבע טפחים חסר חומש באורך ורוחב טפח ומחצה אלא שמיצר והולך בכל צד עד שיהא כלה לרוחב טפח חסר חומש כדי שיהא לעולם בין זרע דרום לזרע מזרח טפח וחצי, וכן לכל רוח עד שיהא מניח באמצע הערוגה שלשה על שלשה ועושה באמצע נקב וזורע בו גרעין א' כזה [ציור א']. והקשו בגמרא מאי דוחקיה לאוקמיה בערוגה שבחרבה יקיפוה ערוגות מכל צד כנגד הקרנות ואין בה דבר זרוע, ותרצו גזירה שמא ימלא הקרנות ויזרע הערוגה על זו הצורה [ציור ב']: או על זו הצורה [ציור ג']: והטעם שלא אמרו בערוגה שהיא ששה על ששה טפחים זורעין בתוכה ט' זרעונין ויהיה בין כל אחד טפח ומחצה כזה [ציור ד']. לפי שכל הנזרע ממנה הוא ט' טפחים בלבד ועל זו שהקדמנו יהיה כ''ד טפחים, והא דנקט ערוגה ששה על ששה לפי שהיא היותר קטנה שבערוגות שהיא אמה על אמה והשמיענו שאפשר לזרוע בה זרעים משתנים ולא יהיו כלאים: <b>היה לה גובל גבוה וכו'</b>. בירושלמי אמרו שגם רוחב הגובל טפח נמצאת הערוגה ח' על ח': <b>זורעין בתוכה שלשה עשר</b>. שלשה על כל גובל וגובל וא' באמצע כזה [ציור ה']. ויהיה מדת הזרוע ממנה שלשים טפחים. והרא''ש ז''ל פי' על כל גובל וגובל זורע ד' בד' הקרנות ובין כל קרן וקרן שני מיני זרעים והא דקתני שלשה על כל גובל משום דקרן אחד נמנה עם השנים ומונה קרן אחת לכל רוח ובין ד' מינין שבכל רוח צריך להרחקת שלשה אוירין שביניהם ד' טפחים וחצי, וישאר למקום זרע ד' מינין ג' טפחים ומחצה והוא לכל מין טפח חסר שמינית טפח. כזה [ציור א']: ובירושלמי פריך וניתני ג' על כל גובל וגובל וחמשה באמצע כמו בערוגה דרישא ולהוי י''ז מינין ומשני משום שהגבולים ממעטים, פי' שצריך להרחיק זרע הערוגה מזרע הגבול טפח ומחצה ולא נשאר מקום פנוי לזרוע בערוגה כי אם שלשה על שלשה. וא''ת למה לא יזרע על כל גובל וגובל חמשה מינין ששה טפחים לד' אוירים שבין חמשה מינין וישאר שני טפחים לחמשת המינין. שני חומשי טפח לכל מין באורך טפח ויהיו בין הכל ט''ז מינין. ויש לומר דשמא ברבוי המינים איכא ערבוביא: <b>מפני שהוא ממלאהו</b>. ולא יוכל לזרוע ג' בכל גובל: <b>רבי יהודה אומר ששה באמצע</b>. בירושלמי דריש זרע זרעה זרועיה הרי תלתא, דהו''מ למיכתב זרע וכתיב זרועיה ותוציא צמחה תצמיח תלתא הרי ששה. וכתב הר''ש ז''ל דבירושלמי פריך למאי דשנינן לעיל לרבנן שהגבולין ממעטין היכי תני ר' יהודה ששה באמצע, ואי תימא ר' יהודה ארישא קאי פי' שאומר ת''ק חמשה והוא אומר ששה הא תני ר' חייא ר' יהודה אומר י''ח באמצע אלמא אסיפא קאי, ופירוש ששנים עשר על הגבול וששה באמצע הרי שמונה עשר ואינו מתרץ כלום בירושלמי. הלכך נראה שגובה הגבול עולה למנין הריחוק דאי לא תימא הכי אמאי נקט היה לה גובל גבוה טפח ליתני היתה הערוגה ח' על ח' אלא ודאי תנא גבוה טפח לאשמעינן שהגובה בכלל מדת הריחוק. וצריך לומר דר' יהודה לטעמיה דאמר בפירקין כמלא רוחב הפרסה דהיינו טפח ואין צריך להרחיק כי אם טפח והשתא כיון שגובה הגבול מן המנין לרבי יהודה יכול לזרוע בכל הערוגה. וזורע בה ששה מינין שלשה בשורה אחת מן המזרח ושלשה בשורה אחת מן המערב וכל מין ומין טפח ושליש טפח רוחב באורך ב' טפחים ומחצה, כזה [ציור ב']: ורוחב כל זרוע מאלה טפח ושליש באורך שני טפחים ומחצה והקו הלבן החרב שבין ג' שורות שמצד זה לבין ג' שורות שמצד האחר, הם ששה טפחים באורך הערוגה, והחרב שבין זרוע לזרוע הוא שני טפחים וחצי כאורך הזרוע אבל רחבו טפח אחד כדעת ר' יהודה דלא בעי הרחקה רק טפח והם ד' אוירים שהן עשרה טפחים סך כל החרב בערוגה ששה עשר טפחים וסך כל הזרוע באמצע הערוגה מלבד הגובלין עולה עשרים טפחים: ולרבנן זורע מין אחד בערוגה חמשה על חמשה כי צריך חצי טפח מכל צד מן הגובל, כזה [ציור ג']: וא''ת לרבנן אמאי אינו זורע כי אם מין אחד בכל הערוגה והלא יכול לזרוע בה חמשה מינין טפח על טפח בכל קרן וקרן וטפח על טפח באמצע [ציור ד'], ובלבד שלא יהא אלכסון של טפח האמצעי כנגד אלכסון הערוגה [ציור ה']:, שאז לא יהיה טפח ומחצה בין זרע האמצעי לזרע הקרנות לפי שאלכסון הערוגה שבעה טפחים ואלכסון הזרעים של הקרנות והאמצעי ד' טפחים וחומש. וי''ל מדלא שרא רחמנא אלא חמשה בתוך ששה מכלל דפחות מששה איכא ערבוב. והר''מ ז''ל פי' שדעת רבי יהודה שאפשר שיזרע בזו הערוגה שהיא ששה על ששה ויש לה גבול טפח שמנה עשר מינין כזו הצורה: ויהיה מדת הזרוע ממנה שלשים טפחים וכשתסתכל בצורה זו תמצא ששה מסומנים אורך כל אחד ג' טפחים ורוחב שני טפחים נמצא כל צלע מהן אלכסון טפח ומחצה על טפח נמצאו הזרעים מרוחקים זה מזה יותר מטפח ומחצה. אמנם אם נרצה לומר לר' יהודה שיזרע ט' מינין בערוגה באמצע וכמדת הזריעה הזאת ונצייר אותה כמו זאת הצורה: זה אי אפשר לפי שכל מסומן מהתשעה המסומנין המצויירין הוא ארכו שני טפחים ורחבו שני טפחים נמצא כל צלע מהם אלכסון טפח על טפח והוא טפח ושני חומשין ואנו צריכין לטפח ומחצה וליכא. והלכה כרבי יהודה:
<b style="color: gray;">תוי"ט</b>
{א} <b>ערוגה</b>. לשון עברי הוא מערוגת מטעה יחזקאל י''ז: {ב} <b>זורעי'</b> כו'. כדתנן בפ''ט דשבת כי כארץ תוציא צמחה וכגנה זרועה תצמיח. ושם פירשתיו בס''ד: {ג} <b>זרעונים</b>. זה השם זרעונים. כולל לכל הנזרע אבל בכאן הכונה לזרעים מיוחדים והם הזרע של מיני ירקות וכדתנן בריש מתני' דלקמן הר''מ: <b>[] וא''ת</b> יזרעו ט' מינין בערוגה ד' בד' קרנות. וד' באמצע כל רוח. וא' באמצע דכל אחד רחוק מחבירו ג''ט. וי''ל דכולי האי הוי ערבוב. עוד יש לומר דהשתא יכול לזרוע הרבה מכל מין שברוח, תוספ'. וכתבו עוד דאף על גב דבערוגה שהוא ה' על ה' יש באלכסונה שבעה דכל אמתא ברבוע אמתא ותרי חומשי באלכסונה. ויכול לזרוע בד' קרנות ובאמצע ותירץ ר''י דהא מקרא ילפינן ואין להעמיד המקרא בענין זה שאינו שיעור לא ליניקה ולא לשום דבר: [] שלא אסרה תורה אלא במפולת יד וקרא דהכא דקפיד אערבוב אינו אלא אסמכתא: [ו] ומכל מקום צריך שיניח קצת להפריש ביניהן כפרש''י בגמרא: <b>[ז</b>] ושיעור שלשה טפחים היינו עם מקום הזרעי, ם. כהר''ש והא דתנן לעיל בפרק ב' ירק בירק ששה טפחים הני מילי בשדה גדולה שיש בה ירק הרבה אבל הכא דאין זורע מכל א' וא' אלא מעט לא חיישינן ודכותיא אשכחן גבי תבואה בית רובע דאמרינן בירושלמי שרשאי לזרוע ה' מינין בבית רובע א' דבכל מקום שאין זורע מכל מין ומין אלא מעט לא חיישינן אלא ליניקה: {ח} <b>גבוה</b> טפח. וגם ברחבו טפח כדאיתא בגמרא שבת דף פ''ה מדר'י דאמר לקמן מ''ג רותב הפרסה וכתבו התוספ' דאע''ג דר'י לקמן לא מיירי אלא לענין הפסק נראה לגמרא דל''ש לגבול דה''ה נמי ששיעורו טפח: {ט} <b>שלשה</b> כו'. ותימא שלי, 'ב זרעים צריך י''ב מרחקין וכל מרחק שלשה טפחים הם ל''ו טפחים ואין בכל הגבולים סביב כי אם כ''ח טפחים לשתים לכל אחד ח' טפחים ולב' לכל אחד ו' טפחים. ולכן נ''ל שעל כל גבול הוא זורע ג'. וכך יכול לעשות שמניח טפח הסמוכה לקרן וזורע מין אחר ומניח שלשה טפחים וזורע. ומניח עוד ג' טפחים וזורע ונמצא שיש עוד טפח פנוי בקרן השני וכן הוא עושה לכל גבול וגבול ונמצא שיש בין מין ומין ג' טפחים שיעור הרחקה מלבד באותן שסמוכות לקרנות שאין ביניהם הרחקה לפי שאין צריכין שיש היכר בדרך שנזרעין שזה נזרע צפון ודרום וזה מזרח ומערב כדכתב הר'ב ברישא. שהרי כתבתי שרוחב הגבול טפח ונמצא שזורע באורך טפח ויש היכר בזריעתן כמ''ש. מה שאין כן ברישא שאם יזרע ט' הוי ערבוב כמ''ש התו' לפי שאין כאן היכר ועוד שלא יוכל לזרוע מכל מין כי אם גרעין א'. תוי''ט: {י} <b>מפני</b> כר. והרחקת ג' טפחים לא מהני דאכתי הוי נראה מעורבב ואף על פי שאין יונקין זה מזה. אבל בערוגה פשוטה דרישא רשאי ליטע אפי' ראש לפת באמצע לפי שאין כאן אלא ד' מינין לד' הרוחות לא נראה כערבוביא כנ''ל. תוי''ט: {יא} <b>ששה</b>. דרש זרע זרעה זרעיה זרועיה כלו' דמצי למכתב זרע דמשמע חד וזרעה משמע תרי וזרעיה משמע תלת וכתיב זרועיה הרי ד' וכתיב תוציא צמחה תוציא חד וצמחה חד כמו לת''ק הרי שית. וכי רמיז קרא ו' זרעונים בערוגה בת ו' טפחים דקים ליה לר'י דשית בשית לא ינקי. כי היכי דלרבנן בה' ו' כו'. ולא אתברר כמה הוא שיעור הרחק לר'י. ועתוי''ט: {יב} <b>באמצע</b>. ור'י פליג בין ברישא ובין בסיפא והכי איתא בירושלמי:
<h3>פרק ג - משנה ב</h3>
כָּל מִין זְרָעִים אֵין זוֹרְעִים בָּעֲרוּגָה, וְכָל מִין יְרָקוֹת זוֹרְעִין בָּעֲרוּגָה. חַרְדָּל וַאֲפוּנִים הַשּׁוּפִין, מִין זְרָעִים. אֲפוּנִים הַגַּמְלָנִים, מִין יָרָק. גְּבוּל שֶׁהָיָה גָבוֹהַּ טֶפַח וְנִתְמַעֵט, כָּשֵׁר, שֶׁהָיָה כָשֵׁר מִתְּחִלָּתוֹ. הַתֶּלֶם {טו} וְאַמַּת הַמַּיִם שֶׁהֵם עֲמֻקִּים טֶפַח, זוֹרְעִים לְתוֹכָן שְׁלשָׁה זֵרְעוֹנִין, אֶחָד מִכָּאן, וְאֶחָד מִכָּאן, וְאֶחָד בָּאֶמְצַע:
<b style="color: gray;">רע"ב</b> <b>כל מין זרעים אין זורעים בערוגה</b>. הא דשרינן לעיל חמשה זרעונים בערוגה. ושלשה עשר מיני זרעונים כשיש לה גבול טפח, הני מילי במיני מילי במיני ירקות שדרך לזרעם ערוגות ערוגות, אבל מיני זרעים שדרכן לזרוע מהן שדה גדולה {יג} לא, משום דמיחזו ככלאים: <b>אפונים השופים</b>. אפונים חלקים שנראין כאילו הן משופין בכלי שמשפין ומחליקין בו העצים. פירוש אחר אפונים [השופים קטנים] גמלונים גסים וגדולים לשון ארמי קורין לדבר גדול גמלונא: <b>גבול</b>. כמין אצטבא של טיט מגובל {יד} שעושין סביב לערוגה לדריסת רגלי אדם: <b>שהיה גבוה טפח</b>. כשזרעו [בו שנים עשר מיני זרעונים] ונתמעט מותרים הזרעונים שגדלים בו אפילו לאחר שנתמעט ואין צריך לעקור משום מקיים כלאים כיון שהיה כשר מתחלתו בשעת זריעה ומיהו אינו יכול לזרוע בו [בתחילה] לאחר שנתמעט עד שיעמידנו על גובה טפח: <b>אחת מכאן</b>. בשפת התלם לרחבו ואחת בשפה האחרת ואחת באמצע התלם והולך וזורע מכל מין עד שיהיו מרוחקין זה מזה טפח ומחצה {טז} ושהן עמוקים טפח לרבותא נקט משום דבירושלמי איכא מאן דאסר דמיחזי כחבוש:
<b style="color: gray;">תוי"ט</b>
{יג} <b>כלומר</b> יותר מערוגה ולא שדה גדולה ממש דהא במ''ט לעיל כתב שאין רגילות לזרוע מן החרדל שדה גדולה. תוי''ט: {יד} <b>נראה</b> דגרס גובל ולא גבול: {טו} <b>התלם</b>. ורותב התלם ו' וכן באמת המים זורעים לרתבה של אמה שהיא כמו כן ו' וכשיבשו המים דחזי לזריעה. הר''ש: {טז} <b>הר''ש</b> ולטעמיה אזיל שפירש לעיל דההרחקה היא טפח ומחצה וכדעת הר''מ אבל הר''ב שסובר כרש''י שצריך ג' טפחים הנה ברותב הו' לא יוכל לזרוע כי אם ג' גרעינין ולכן אני אומר שלפום רהיטא העתיק לשון הר''ש. תוי''ט:
<h3>פרק ג - משנה ג</h3>
הָיָה רֹאשׁ תּוֹר יָרָק נִכְנָס לְתוֹךְ שְׂדֵה יָרָק אַחֵר, מֻתָּר, מִפְּנֵי שֶׁהוּא נִרְאֶה כְּסוֹף שָׂדֵהוּ. הָיְתָה שָׂדֵהוּ זְרוּעָה יָרָק, וְהוּא מְבַקֵּשׁ לִטַע בְּתוֹכָהּ שׁוּרָה שֶׁל יָרָק אַחֵר, רַבִּי יִשְׁמָעֵאל אוֹמֵר, עַד שֶׁיְּהֵא הַתֶּלֶם מְפֻלָּשׁ מֵרֹאשׁ הַשָּׂדֶה וְעַד רֹאשׁוֹ {יז}. רַבִּי עֲקִיבָא אוֹמֵר, אֹרֶךְ שִׁשָּׁה טְפָחִים וְרֹחַב מְלֹאוֹ. רַבִּי יְהוּדָה אוֹמֵר, רֹחַב כִּמְלֹא רֹחַב הַפַּרְסָה:
<b style="color: gray;">רע"ב</b> <b>ראש תור</b>. קרן זוית מחודדת נכנסת לתוך שדה אחר, כתורי זהב של תכשיטי אשה שיש להן שלש זויות מחודדות: <b>שהוא נראה כסוף שדהו</b>. וניכר ולא מיחזי ככלאים: <b>מפולש</b>. פתוח משני צדדיו כמו מבוי מפולש שפתוח משתי רוחות: <b>רבי עקיבא אומר אורד ששה טפחים</b>. לא בעינן מפולש אלא שיהא התלם הזרוע ארוך ששה טפחים אע''פ שזרע אחר מקיפו משלש רוחותיו שרי {יח}: <b>ורוחב מלואו</b>. היינו ששה טפחים {יט} שהוא שיעור רוחב תלם ורבי ישמעאל נמי בעי רוחב התלם במלואו אע''ג דלא פירש למלתיה דכיון דרבי עקיבא דמיקל ולא בעי מפולש בעי רוחב מלואו כל שכן רבי ישמעאל דמחמיר. ורמב''ם פירש רוחב מלואו שיהיה רחבו [כעמקו]: <b>רוחב פרסה</b>. והיינו טפח והא דקאמר רוחב פרסה ולא קאמר רוחב טפח משום דמפיק לה מקרא דכתיב (דברים יא) והשקית ברגלך כגן הירק, שצריך להיות בין ירק לירק מקום להנחת הרגל דהיינו רוחב פרסה, והלכה כרבי עקיבא, ובפרקין דלעיל דתנן ירק בירק ששה טפחים התם מיירי בין שדה ירק לשדה ירק אחר שצריך להרחיק זה מזה ששה טפחים, והכא מיירי בבא ליטע שורה אחת של ירק בתוך שדה כדתנן בהדיא והוא מבקש ליטע בתוכו שורה של ירק אחר הלכך מפסיק בתלם רחב למר כדאית ליה ולמר כדאית ליה:
<b style="color: gray;">תוי"ט</b>
{יז} <b>עד</b> ראשו. שתי הקצות כל אחד ראש וסוף: {יח} <b>כלומר</b> שההפסק הוא הזרע האחר שנזרע בתלם אע''פ שמקיף בג' רוחות זרע השדה כיון שהוא תלם ובצד הד'. אין בו זרע שעכשיו אינו תבוש הוי הפסק. ועתוי''ט בשם הר''ש: {יט} <b>וצריך</b> לחלק בין תלם סתם דהכא לתלם של פתיח במ''ו פ''ב:
<h3>פרק ג - משנה ד</h3>
הַנּוֹטֵעַ שְׁתֵּי שׁוּרוֹת שֶׁל קִשּׁוּאִין, שְׁתֵּי שׁוּרוֹת שֶׁל דְּלוּעִים, שְׁתֵּי שׁוּרוֹת שֶׁל פּוֹל הַמִּצְרִי, מֻתָּר. שׁוּרָה שֶׁל קִשּׁוּאִים, שׁוּרָה שֶׁל דְּלוּעִים, שׁוּרָה שֶׁל פּוֹל הַמִּצְרִי, אָסוּר. שׁוּרָה שֶׁל קִשּׁוּאִים, שׁוּרָה שֶׁל דְּלוּעִים, שׁוּרָה שֶׁל פּוֹל הַמִּצְרִי, וְשׁוּרָה שֶׁל קִשּׁוּאִים, רַבִּי אֱלִיעֶזֶר מַתִּיר, וַחֲכָמִים אוֹסְרִין:
<b style="color: gray;">רע"ב</b> <b>שתי שורות של קשואין שתי שורות של דלועין שתי שורות של פול המצרי מותר</b>. דכל שתי שורות נראית כשדה בפני עצמה ואיכא הכירא ואין כאן ערבוב והוא דאיכא תלם מפסיק בין מין למין, אבל שורה אחת של קשואין ושורה אחת של דלועין ושורה אחת של פול המצרי אסור, אע''ג דתלם מפסיק בין כל מין ומין לפי ששלשה מינים הללו עלים שלהם מתפשטים ומתערבים זו עם זו, וכשאין שם אלא שורה אחת מכל מין ומין נראין כאילו נזרעו כולן יחד במפולת יד ומיחזו ככלאים ואין הפסקת התלם ניכרת בהן: <b>ושורה של קשואים ר''א מתיר</b>. קסבר הואיל ואיכא שתי שורות של קשואין אע''פ שאינן סמוכות זו לזו חשבינן להו כאילו הן סמוכות ויש כאן שדה של קשואין ושורה של דלועין ושורה של פול המצרי הוו כאילו נטועות בשדה של קשואין וסגי להו בהרחקת תלם, כדתנן לעיל היתה שדהו זרועה ירק והוא מבקש ליטע בתוכו ירק אחר וכו': <b>וחכמים אוסרים</b>. לפי שאין שתי שורות של קשואין סמוכות זו לזו {כ} לא חשיבי כשדה של קשואין ומחזו ככלאים ויש כאן ערבוב ואין הפסקת התלם מועלת בהן, והלכה כחכמים:
<b style="color: gray;">תוי"ט</b>
{כ} <b>ומשמע</b> דכי נסמכו מיהו שתי השורות של קשואין שרי ואם כן הא דתנן ברישא שתי שורות של דלועים שתי שורות של פול לאו דוקא אלא כי הוה שתי שורות של קשואין תו שרי אפי' א' של דלועים וא' של פול דהא איכא שדה ורשאי לסמוך ירק אחר בהפסקת תלם תוי''ט:
<h3>פרק ג - משנה ה</h3>
נוֹטֵעַ אָדָם קִשּׁוּת וּדְלַעַת לְתוֹךְ גֻּמָּא אַחַת, וּבִלְבַד שֶׁתְּהֵא זוֹ נוֹטָה לְצַד זֶה, וְזוֹ נוֹטָה לְצַד זֶה, (וְנוֹטֶה שֵׂעָר שֶׁל זוֹ לְכָאן, וְשֵׂעָר שֶׁל זוֹ לְכָאן) שֶׁכָּל מַה שֶּׁאָסְרוּ חֲכָמִים, לֹא גָזְרוּ אֶלָּא מִפְּנֵי מַרְאִית הָעָיִן:
<b style="color: gray;">רע"ב</b> <b>קישות ודלעת</b>. שהעלים שלהן מתפשטים ומתערבים זו עם זו וכ''ש שאר מינים: <b>זו נוטה לצד זה</b>. דאע''ג דאין הפסק של תלם מועיל להן, הטיית העלים זו לצד זה וזו לצד זה מועיל להן, הואיל ומה שאסרו חכמים בכלאים לא אסרו אלא מפני מראית העין:
<b style="color: gray;">תוי"ט</b> <b>.אין</b> פירוש למשנה זו
<h3>פרק ג - משנה ו</h3>
הָיְתָה שָׂדֵהוּ זְרוּעָה בְצָלִים {כא}, וּמְבַקֵּשׁ לִטַע בְּתוֹכָהּ שׁוּרוֹת שֶׁל דְּלוּעִים {כב}, רַבִּי יִשְׁמָעֵאל אוֹמֵר, עוֹקֵר שְׁתֵּי שׁוּרוֹת וְנוֹטֵעַ שׁוּרָה אַחַת, וּמַנִּיחַ קָמַת בְּצָלִים בִּמְקוֹם שְׁתֵּי שׁוּרוֹת, וְעוֹקֵר שְׁתֵּי שׁוּרוֹת וְנוֹטֵעַ שׁוּרָה אֶחָת. רַבִּי עֲקִיבָא אוֹמֵר, עוֹקֵר שְׁתֵּי שׁוּרוֹת וְנוֹטֵעַ שְׁתֵּי שׁוּרוֹת, וּמַנִּיחַ קָמַת בְּצָלִים בִּמְקוֹם שְׁתֵּי שׁוּרוֹת, וְעוֹקֵר שְׁתֵּי שׁוּרוֹת וְנוֹטֵעַ שְׁתֵי שׁוּרוֹת. וַחֲכָמִים אוֹמְרִים, אִם אֵין בֵּין שׁוּרָה לַחֲבֶרְתָּהּ שְׁתֵים עֶשְׂרֵה אַמָּה, לֹא יְקַיֵּם אֶת הַזֶּרַע שֶׁל בֵּינְתָיִם:
<b style="color: gray;">רע"ב</b> <b>עוקר שתי שורות ונוטע שורה אחת</b>. שיעור השורה אין פחות מד' אמות רוחב, וכשעוקר שתי שורות של בצלים שהן ח' אמות ונוטע באמצען שורה אחת של דלועים שהיא ד' אמות נשתיירו ב' אמות בורות מכאן וב' אמות בורות מכאן: <b>ומניח קמת בצלים ב' שורות</b>. שהן שמונה אמות רוחב ועוקר שתי שורות שהן כמו כן ח' אמות וזורע באמצען שורה א' של דלועין שהיא ד' אמות, נמצא בין שורה ראשונה של דלועין לקמת הבצלים שתי אמות בורות {כג} וקמת הבצלים ח' אמות, ושתי אמות בורות בין קמת הבצלים לשורה שניה של דלועים, הרי בין שורה של דלועים לשורה של דלועים י''ב אמה וכן לעולם: <b>רבי עקיבא אומר עוקר ב' שורות ונוטע שתי שורות</b>. קסבר שאין צריך להפסיק בין שתי שורות של דלועים לקמת הבצלים אלא התלם, כדתנן לעיל בפרקין בשאר ירקות. ובין שורות של דלועים לשורות של דלועים מפסיקים שמנה אמות של קמת הבצלים בלבד: <b>וחכמים אומרים אם אין בין שורה לחברתה י''ב אמה וכו'</b>. חכמים כר' ישמעאל סבירא להו שצריך שיהיה בין שורה של דלועים לחברתה י''ב אמה, מיהו רבי ישמעאל מצריך הפסק שתי אמות בורות בין שורה של דלועים לקמה של בצלים וחכמים מתירים לסמוך שורה של דלועים אצל קמה של בצלים ולא מצרכי אלא תלם אחד בלבד כשאר ירקות. אבל י''ב אמה בין שורה של דלועים לחברתה בעו חכמים לפי שהדלועים עלין שלהן רחבות ומתפשטות הרבה כדי שלא תראה כל השדה מעורבבת בבצלים ודלועים. והלכה כחכמים:
<b style="color: gray;">תוי"ט</b>
{כא} בצלים. ויחד בצלים מפני שאפשר שכן היה המנהג אצלם. הר''מ: {כב} <b>של</b> דלועים. ולא דמי למתניתין דלעיל שיכול ליטע שתי שורות של קשואים ושתי שורות של דלועים ושתי שורות של פול המצרי דשאני שורה מב''ש ועוד דכיון שבא לעקור חמור טפי כדאשכחן בירושלמי: {כג} <b>כלומר</b> ותנן לעיל בפרק ב' משנה ח' דבור הוי הפסק:
<h3>פרק ג - משנה ז</h3>
דְּלַעַת בְּיָרָק, כַּיָּרָק. וּבִתְבוּאָה נוֹתְנִין לָהּ בֵּית רֹבַע. הָיְתָה שָׂדֵהוּ זְרוּעָה תְבוּאָה, וּבִקֵּשׁ לִטַע לְתוֹכָהּ שׁוּרָה שֶׁל דְּלוּעִין, נוֹתְנִין לָהּ עֲבוֹדָתָהּ שִׁשָּׁה טְפָחִים. וְאִם הִגְדִּילָה, יַעֲקֹר מִלְּפָנֶיהָ. רַבִּי יוֹסֵי אוֹמֵר, נוֹתְנִין לָהּ עֲבוֹדָתָהּ אַרְבַּע אַמּוֹת. אָמְרוּ לוֹ, הֲתַחְמִיר זוֹ מִן הַגֶּפֶן. אָמַר לָהֶן, מָצִינוּ שֶׁזּוֹ חֲמוּרָה מִן הַגֶּפֶן, שֶׁלְּגֶפֶן יְחִידִית נוֹתְנִין לָהּ עֲבוֹדָתָהּ שִׁשָּׁה טְפָחִים, וְלִדְלַעַת יְחִידִית נוֹתְנִין לָהּ בֵּית רֹבַע. רַבִּי מֵאִיר אוֹמֵר מִשּׁוּם רַבִּי יִשְׁמָעֵאל, כָּל שְׁלשָׁה דְלוּעִין לְבֵית סְאָה, לֹא יָבִיא זֶרַע לְתוֹךְ בֵּית סְאָה. רַבִּי יוֹסֵי בֶּן הַחוֹטֵף אֶפְרָתִי אָמַר מִשּׁוּם רַבִּי יִשְׁמָעֵאל, כָּל שְׁלשָׁה דְלוּעִין לְבֵית כּוֹר, לֹא יָבִיא זֶרַע לְתוֹךְ בֵּית כּוֹר:
<b style="color: gray;">רע"ב</b> <b>דלעת בירק</b>. הבא ליטע דלעת אצל ירק עבודתה כירק דהיינו ששה טפחים. אבל אם בא ליטע דלעת בתבואה צריך להרחיב לו בית רובע כשיעור עבודת התבואה שהוא עשר אמות ושני טפחים ומחצה על עשר אמות, והוא מקום זריעת רובע הקב: <b>שורה של דלועים נותנים לה עבודתה ששה טפחים</b>. וקילא שורה מדלעת יחידית, דדלעת יחידית בתבואה צריכה בית רובע, לפי ששורה מנכרא בפני עצמה וליכא ערבוב כמו בדלעת יחידית, וששה טפחים דתנן הכא הוי שיעור רוחב אבל שיעור אורך לא אתפרש במתניתין ובתוספתא פירשו דצריך שיהיה שיעור האורך עשר אמות ומחצה: <b>ואם הגדילה</b>. השורה ונכנסו הענפים בתוך ששה טפחים, יעקור מלפניה כל הענפים שנתפשטו ונכנסו בתוך שיעור זה: <b>נותנין לה עבודתה</b>. של שורת הדלועים ארבע אמות, שצריך להרחיק ארבע אמות מן התבואה: <b>התחמיר זו מן הגפן</b>. דתנן לקמן בפ''ד הנוטע שורה של חמש גפנים בית הלל אומרים אינו כרם ואינו נותן לה עבודת הכרם ארבע אמות אלא ששה טפחים, והכי נמי בשורה של דלועים אין להחמיר וליתן להן ד' אמות דאין להחמיר בכלאי זרעים יותר מבכלאי הכרם {כד}: <b>מצינו שזו חמורה מן הגפן</b>. אע''ג דאיסור כלאי זרעים קיל מאיסור כלאי הכרם, מ''מ הא אשכחן דלגפן יחידית כשבא ליטע אותה בתבואה נותנין לה עבודתה ששה טפחים ולדלעת יחידית נותנים לה בית רובע שהן עשר אמות ושני טפחים ומחצה על עשר אמות מפני שהיא מתפשטת והולכת מרחוק הכי נמי אין לתמוה אם לשורה אחת של גפנים נותנים לה עבודתה ששה טפחים ולשורה של דלועין נותנין לה ארבע אמות: <b>כל שלשה דלועין לבית סאה</b>. ר''מ פליג אתנא קמא דאמר שלדלעת יחידית בתבואה נותנים לה בית רובע וסבר איהו דנותנים לה שלישית בית סאה ורבי יוסי בן החוטף אפרתי סבר שלישית בית כור. ואין הלכה כדברי כולם אלא כתנא קמא בלבד. ודלעת השנויה במתניתין היא דלעת יונית בלבד שעלים שלה רחבים ומסככים ומסתבכים טפי, אבל דלעת מצרית עם שאר דלועין דינן כשאר ירקות:
<b style="color: gray;">תוי"ט</b>
{כד} <b>וטעמא</b> דכלאי כרם אסורים בהנאה וכלאי זרעים מותרים אפילו באכילה כדתנן ברפ''ח:
<h2>פרק ד</h2>
<h3>פרק ד - משנה א</h3>
קָרַחַת הַכֶּרֶם, בֵּית שַׁמַּאי אוֹמְרִים, עֶשְׂרִים וְאַרְבַּע אַמּוֹת. וּבֵית הִלֵּל אוֹמְרִים, שֵׁשׁ עֶשְׂרֵה אַמָּה. מְחוֹל הַכֶּרֶם, בֵּית שַׁמַּאי אוֹמְרִים, שֵׁשׁ עֶשְׂרֵה אַמָּה. וּבֵית הִלֵּל אוֹמְרִים, שְׁתֵּים עֶשְׂרֵה אַמָּה. וְאֵיזוֹ הִיא קָרַחַת הַכֶּרֶם. כֶּרֶם שֶׁחָרַב {א} מֵאֶמְצָעוֹ. אִם אֵין שָׁם שֵׁשׁ עֶשְׂרֵה אַמָּה, לֹא יָבִיא זֶרַע לְשָׁם, הָיוּ שָׁם שֵׁשׁ עֶשְׂרֵה אַמָּה, נוֹתְנִין לָהּ עֲבוֹדָתָהּ וְזוֹרֵעַ אֶת הַמּוֹתָר:
<b style="color: gray;">רע"ב</b> <b>קרחת כרם ומחול הכרם, מפרש להו ואזיל: בית שמאי אומרים כ''ד אמות</b>. אם קרחתה כ''ד אמות מותר לזרוע לשם פחות מכאן לא יביא זרע לשם: <b>שחרב מאמצעו</b>. ויש גפנים כל סביבות הקרחה שהיא שש עשרה אמה על שש עשרה אמה, וכן אם הלכה הקרחת על פני רוחב הכרם שאין גפנים אלא משני צדי הקרחת: <b>אם אין שם שש עשרה אמה</b>. כדברי בית הלל לא יביא זרע לשם אפילו באמה האמצעית, דארבע אמות שבצד הכרם מזה וארבע אמות שבצד הכרם מזה הוו עבודת הכרם דעבודת הכרם ארבע אמות כדתנן לקמן, לפי שהיו בוצרים בשוורים ובעגלות ובעת החרישה חורשים אותה בשוורים הלכך אותן ארבע אמות ככרם דמו, ואם נשארו בינתים שמנה אמות חוץ מאותן ארבע לכל צד לא בטלי לגבי כרם ומותר לזרען, בציר משמנה אמות שדי פלגא להכא ופלגא להכא בטלי לגבי כרם וככרם דמו ואסור לזרוע בהן משום כלאים. ולבית שמאי לא חשיב שדה פחות משמנה אמות הלכך ארבעה ועשרים אמות בעינן ארבע לעבודת הכרם מכאן וכנגדן מכאן פשו להו שש עשרה שדי ח' להכא וח' להכא איכא שדה ולא בטלי:
<b style="color: gray;">תוי"ט</b>
{א} <b>שחרב</b>. והוא גזור ממלת קרח הוא (ויקרא י''ג):
<h3>פרק ד - משנה ב</h3>
אֵיזֶה הוּא מְחוֹל הַכֶּרֶם. בֵּין כֶּרֶם לַגָּדֵר. אִם אֵין שָׁם שְׁתֵּים עֶשְׂרֵה אַמָּה, לֹא יָבִיא זֶרַע לְשָׁם, הָיוּ שָׁם שְׁתֵּים עֶשְׂרֵה אַמָּה, נוֹתְנִין לוֹ עֲבוֹדָתוֹ וְזוֹרֵעַ אֶת הַמּוֹתָר:
<b style="color: gray;">רע"ב</b> <b>מחול הכרם</b>. מקום פנוי בין כרם לגדר סביב, כמו מחולות הנשים {ב} כשמרקדות בסבוב לשון אז תשמח בתולה במחול (ירמיה לא): <b>אם יש שם י''ב אמה</b>. כדברי בית הלל, נותן ד' אמות לעבודת כרם וזורע השאר. אבל אם אין שם י''ב אמה לא יביא זרע לשם, דארבע אמות דלהדי כרם עבודת הכרם, וארבע אמות דלהדי כותל כיון דלא מזדרעי מפני תקון הכותל {ג} כדי שיהלך אדם על גבי קרקע סמוך לכותל ויהיה העפר נדוש ויתחזקו יסודותיו אפקורי מפקר להו. ואמצעיות אי איכא ד' אמות חשיבי ואי לא בטלי לגבי כרם, והכא לא בעינן שש עשרה שאין האסור אלא מצד אחד. וכל הנך אמות באמה בת ששה טפחים:
<b style="color: gray;">תוי"ט</b>
{ב} <b>כן</b> כתב הר''ש סביב כמו מחולות. דעתם דמסתמא המקום הפנוי הוא סביב כל הכרם בין הגדר לד' רוחותיו. והוא הדין נמי אם אינו אלא מצד אחד ולשון הר''מ עזיבת הדבר: {ג} <b>כדתנן</b> במ''ד פ''ב דב''ב:
<h3>פרק ד - משנה ג</h3>
רַבִּי יְהוּדָה אוֹמֵר, אֵין זֶה אֶלָּא גֶדֶר הַכָּרֶם. וְאֵיזֶה הוּא מְחוֹל הַכֶּרֶם. בֵּין שְׁנֵי הַכְּרָמִים. וְאֵיזֶה הוּא גָדֵר {ה}, שֶׁהוּא גָבוֹהַּ עֲשָׂרָה טְפָחִים. וְחָרִיץ, שֶׁהוּא עָמֹק עֲשָׂרָה וְרָחָב אַרְבָּעָה:
<b style="color: gray;">רע"ב</b> <b>אין זה אלא גדר הכרם</b>. מקום שבין גדר לכרם גדר הכרם הוא קרוי, ואפילו אין שם אלא שש אמות {ד} מרחיק ארבע אמות וזורע את המותר: <b>ואיזהו מחול הכרם</b>. שצריך י''ב אמות, מקום שבין ב' כרמים. ות''ק סבר מקום שבין ב' כרמים ככרם שחרב באמצעו הוא נדון. ובירושלמי מוכיח דלא אמר ר' יהודה איזהו מחול הכרם בין שני הכרמים אלא כגון שאין שורות הכרמים שוות של זו לזו, כגון דכרם של צד זה של מחול שורותיה מן המזרח למערב ושבצד אחר מן הצפון לדרום, דאם היו מכוונים מודה רבי יהודה דנראה כקרחת הכרם ובעי ט''ז אמה. ואין הלכה כר' יהודה: <b>איזהו גדר</b>. המפריש בין הכרם שיכול להניח כרם מצד זה ולזרוע מצד אחר, וכן חריץ:
<b style="color: gray;">תוי"ט</b>
{ד} <b>ולהר''מ</b> ארבע אמות ומחצה: {ה} <b>גדר</b>. אגב שהזכירו מפרש ליה ואגב גדר מפרש חריץ. הר''ש:
<h3>פרק ד - משנה ד</h3>
מְחִצַּת הַקָּנִים, אִם אֵין בֵּין קָנֶה לַחֲבֵרוֹ שְׁלשָׁה טְפָחִים כְּדֵי שֶׁיִּכָּנֵס הַגְּדִי, הֲרֵי זוֹ כַּמְחִצָּה. וְגָדֵר. שֶׁנִּפְרַץ, עַד עֶשֶׂר אַמּוֹת הֲרֵי הוּא כְפֶתַח, יָתֵר מִכֵּן, כְּנֶגֶד הַפִּרְצָה אָסוּר. נִפְרְצוּ בוֹ פְּרָצוֹת הַרְבֵּה {ז}, אִם הָעוֹמֵד מְרֻבֶּה {ח} עַל הַפָּרוּץ, מֻתָּר. וְאִם הַפָּרוּץ מְרֻבֶּה עַל הָעוֹמֵד, כְּנֶגֶד הַפִּרְצָה אָסוּר:
<b style="color: gray;">רע"ב</b> <b>ג' טפחים</b>. דכל פחות מג' כלבוד דמי {ו}. והוא שיעור כדי שיכנס הגדי: <b>הרי הוא כמחיצה</b>. ומותר לסמוך גפנים מצד זה וזרעים מצד זה: <b>נדון כפתח</b>. ואפילו כנגדו מותר לסמוך אבל יותר מעשר לא חשיב כפתח וצריך הרחקה כנגד המקום הפרוץ: <b>ואם הפרוץ מרובה על העומד אסור כנגד הפרוץ</b>. אבל כנגד העומד מותר אם הוא רחב ארבעה, אבל פחות מארבעה אף כנגד העומד אסור:
<b style="color: gray;">תוי"ט</b>
{ו} <b>ודבר</b> זה הלכה למשה מסיני. הר''מ: {ז} <b>הרבה</b>. שנפרץ במקומות הרבה פרצות פחותות מי' ויתירות משלש. הר''ש: {ח} <b>מרובה</b>. שתהי' מדת העומד מן הקיר יותר ממד' כל המקומות הפרוצות בו כשיהיו נכללות. הר''מ:
<h3>פרק ד - משנה ה</h3>
הַנּוֹטֵעַ שׁוּרָה שֶׁל חָמֵשׁ גְּפָנִים, בֵּית שַׁמַּאי אוֹמְרִים, כֶּרֶם. וּבֵית הִלֵּל אוֹמְרִים, אֵינוֹ כֶרֶם, עַד שֶׁיְּהוּ שָׁם שְׁתֵּי שׁוּרוֹת {ט}. לְפִיכָךְ, הַזּוֹרֵעַ {י} אַרְבַּע אַמּוֹת שֶׁבַּכֶּרֶם, בֵּית שַׁמַּאי אוֹמְרִים, קִדֵּשׁ שׁוּרָה אֶחָת. וּבֵית הִלֵּל אוֹמְרִים, קִדֵּשׁ שְׁתֵּי שׁוּרוֹת:
<b style="color: gray;">רע"ב</b> <b>בית שמאי אומרים כרם</b>. וצריך להרחיק ממנה ארבע אמות כדי עבודת הכרם: <b>אינו כרם עד שיהיו שתי שורות</b>. ואין צריך להרחיק אלא ששה טפחים כגפן יחידית: <b>הזורע ארבע אמות</b>. כלומר בתוך ארבע אמות של עבודת הכרם: <b>בית שמאי אומרים קדש שורה אחת</b>. דכי אמרה תורה (דברים כב) פן תקדש המלאה הזרע אשר תזרע ותבואת הכרם, שורה אחת מקריא כרם: <b>ובית הלל אומרים קדש שתי שורות</b>. דאין נקרא כרם פחות משתי שורות, הלכך ותבואת הכרם דאמרה תורה דקדשה שתי שורות משמע:
<b style="color: gray;">תוי"ט</b>
{ט} <b>שתי</b> שורות. וכהר''מ וכמה יהיה בכל שורה ג' גפנים או יותר והשתא הא דתנן שתים כנגד שתים וא' יוצא זנב היינו כי הוו ה' נטועים בכהאי גוונא הוא דהוי כרם. אבל כי לא נטוע כהאי גוונא צריך ו' ג' לכל שורה: {י} <b>הזורע</b> כו'. קדש לבית הלל שתי שורות וכגון דזרע חוץ לכרם שהוא נטוע ה' על ה' דהיינו ה' שורות בכל שורה ה' ולבית שמאי מקדש אותה שורה חיצונה של צד הזרע כשזרע בעבודת הכרם שהוא ד' אמות. ולבית הלל קידש ג' בשורה חיצונה וג' שכנגדן בשורה שנייה. ירושלמי:
<h3>פרק ד - משנה ו</h3>
הַנּוֹטֵעַ שְׁתַּיִם כְּנֶגֶד שְׁתַּיִם וְאַחַת יוֹצְאָה זָנָב, הֲרֵי זֶה כָרֶם. שְׁתַּיִם כְּנֶגֶד שְׁתַּיִם וְאַחַת בֵּינְתַיִם, אוֹ שְׁתַּיִם כְּנֶגֶד שְׁתַּיִם וְאַחַת בָּאֶמְצַע, אֵינוֹ כֶרֶם, עַד {יד} שֶׁיְּהוּ שְׁתַּיִם כְּנֶגֶד שְׁתַּיִם וְאַחַת יוֹצְאָה זָנָב:
<b style="color: gray;">רע"ב</b> <b>ואחת יוצאה זנב</b>. כגון ג' גפנים נטועות בשורה אחת, ושתים בשורה שנייה כנגד שתים מן השלש {יא}: <b>ואחת בינתים</b>. שהשתים כנגד שתים והחמישית כנגד אוירן {יב}: <b>ואחת באמצע</b>. כגון גפן הנטועה וארבע גפנים לארבע רוחותיה {יג}:
<b style="color: gray;">תוי"ט</b>
{יא} <b>כזה</b>: {יב} <b>כזה</b>: {יג} <b>כזה</b>: ולהרמב''ם אחת ואחת ואחת יוצאה בנתיים באמצע זנב כזה כזה כזה וע''פ צורה של הר''מ ז''ל הם כל הכרמי'ם בא''י: {יד} <b>עד</b> כו'. הא תו למה לי. ואפשר לי לומר דשתי צורות היינו אותה של הר''מ ואותה של הר''ב שתיהם ראוין להקרא בשם יוצאה זנב. ואתת מהן היא יותר ראויה. ואלו לא חזר ושנה עליו ה''א דשתי הצורות הוו כרם. ואשמעינן דדוקא אותה היותר ראויה היא בכלל כרם ולא האחרת. והתנא סמך על שבימיו היה ידוע ומפורסם איזו היא הצורה היותר ראויה תוי''ט. והת''ח תירץ דאתי לאשמעינן אפילו יהיה אחד בנתים או באמצע וגם א' יוצאה זנב דהוי כרם ועל דרך זה י''מ לקמן כרם שנטוע ערבוביא:
<h3>פרק ד - משנה ז</h3>
הַנּוֹטֵעַ שׁוּרָה אַחַת בְּתוֹךְ שֶׁלּוֹ, וְשׁוּרָה אַחַת בְּתוֹךְ שֶׁל חֲבֵרוֹ, וְדֶרֶךְ הַיָּחִיד וְדֶרֶךְ הָרַבִּים בָּאֶמְצַע, וְגָדֵר שֶׁהוּא נָמוּךְ מֵעֲשָׂרָה טְפָחִים, הֲרֵי אֵלּוּ מִצְטָרְפוֹת. גָּבוֹהַּ מֵעֲשָׂרָה טְפָחִים {יז}, אֵינָן מִצְטָרְפוֹת. רַבִּי יְהוּדָה אוֹמֵר, אִם עֵרְסָן מִלְמַעְלָה הֲרֵי אֵלּוּ מִצְטָרְפוֹת:
<b style="color: gray;">רע"ב</b> <b>שורה אחת בתוד שלו ושורה אחת בתור של חבירו</b>. ומיירי כגון ששורה אחת של שתי גפנים ושורה אחת של שלש. ואפילו רבי שמעון דאמר לקמן גבי המסכך גפנו על גבי תבואתו של חבירו לא קדש דאין אדם אוסר דבר שאינו שלו, הכא מודה דמצטרפין לאסור הזרעים כיון דאיכא שלו ושל חבירו {טו}: <b>ודרר היחיד ודרך הרבים</b>. שאין אחד מהם רחב שמנה אמות, דברוחב שמנה אמות {טז} אמרינן בשלהי פרקין דאין מצטרפות: <b>הרי אלו מצטרפות</b>. להיות קרויין כרם וצריך להרחיק ארבע אמות: <b>אם ערסן מלמעלה</b>. שהעלה ראשי הגפנים על גבי הגדר ומתערבין אותם שבצד הגדר מזה עם אותם שבצד הגדר מזה. ועירסן הוא לשון איזה עריס דתנן לקמן בריש פרק ו', כלומר שעשה להן ערש:
<b style="color: gray;">תוי"ט</b>
{טו} <b>והיינו</b> כשהזרעים הם שלו: {טז} <b>לא</b> ט''ז אמות כדרך הרבים בפרר ב' דפאה. אלא שביל הדרכים לרבים. הר''א: {יז} <b>גבוה</b> מעשרה. דוקא נמוך מעשרה מצטרפות דאי גבוה י' אינן מצטרפות. והא דתנן גבוה מי' לרבותא דר''י אם ערסן כו':
<h3>פרק ד - משנה ח</h3>
הַנּוֹטֵעַ שְׁתֵּי שׁוּרוֹת, אִם אֵין בֵּינֵיהֶן שְׁמוֹנֶה אַמּוֹת לֹא יָבִיא זֶרַע לְשָׁם. הָיוּ שָׁלשׁ, אִם אֵין בֵּין שׁוּרָה לַחֲבֶרְתָּהּ שֵׁשׁ עֶשְׂרֵה אַמָּה לֹא יָבִיא זֶרַע לְשָׁם. רַבִּי אֱלִיעֶזֶר בֶּן יַעֲקֹב אוֹמֵר מִשּׁוּם חֲנִינָא בֶן חֲכִינַאי, אפִלּוּ חָרְבָה הָאֶמְצָעִית וְאֵין בֵּין שׁוּרָה לַחֲבֶּרְתָּהּ שֵׁשׁ עֶשְׂרֵה אַמָּה לֹא יָבִיא זֶרַע לְשָׁם, שֶׁאִלּוּ מִתְּחִלָּה נְטָעָן הֲרֵי זֶה מֻתָּר בִּשְׁמוֹנֶה אַמּוֹת:
<b style="color: gray;">רע"ב</b> <b>הנוטע שתי שורות</b>. של שתי שתי גפנים ואין בהן אחת יוצאה זנב: <b>אם אין ביניהם שמונה אמות לא יביא זרע לשם</b>. דמצטרפין להיות כרם, אבל רחוקים שמנה חוץ ממקום הגפנים אין מצטרפים {יח} והרי הן כגפן יחידית, ומרחיק ששה טפחים משורה זו וששה טפחים משורה זו וזורע ששה אמות שבאמצע: <b>בין שורה לחברתה שש עשרה אמה</b>. דכיון דאיכא שלש שורות הוו ככרם גדול והמקום שבין כל שתי שורות מהן נדון כדין קרחת הכרם שהוא שש עשרה אמה. אבל חרבה השורה האמצעית, לדברי תנא קמא לא בעינן ביניהם שיעור קרחה כיון דלא נשתייר כרם, ולא דמי לכרם בן ארבע וחמש שורות דכי חרבה האמצעית אכתי נשאר כרם הלכך בעי המקום המוקרח ט''ז אמה: <b>רבי אליעזר בן יעקב אומר אפילו חרבה השורה האמצעית</b>. מאחר שהיה כבר כרם אף עתה דין כרם יש לו וצריך ט''ז אמה: <b>שאילו מתחלה נטען</b>. כלומר שאם לא הגיעו לעולם לכלל כרם ולא היה נוטען מתחלה אלא שתי שורות לא היה צריך להיות ביניהן אלא שמנה אמות כדאמרינן לעיל, עכשיו שנטען שלש והגיעו לכלל כרם אע''פ שחרבה אמצעית ולא נשארו אלא שתים הרי הן ככרם שחרב באמצעיתו וצריך ט''ז אמה. ואין הלכה כרבי אליעזר בן יעקב:
<b style="color: gray;">תוי"ט</b>
{יח} <b>דלעיל</b> לענין חוצה לה והכא לענין תוכה. וזה שאמר בירושלמי אמר רבי אליעזר החמירו תוכה יותר מחוצה לה. וטעמא דריחוק ח''א דאין שדה פחות מארבע אמות כדלעיל רעש פירקין:
<h3>פרק ד - משנה ט</h3>
הַנּוֹטֵעַ אֶת כַּרְמוֹ עַל שֵׁשׁ עֶשְׂרֵה (אַמָּה) שֵׁשׁ עֶשְׂרֵה אַמָּה, מֻתָר לְהָבִיא זֶרַע לְשָׁם. אָמַר רַבִּי יְהוּדָה, מַעֲשֶׂה בְצַלְמוֹן, בְּאֶחָד שֶׁנָּטַע אֶת כַּרְמוֹ עַל שֵׁשׁ עֶשְׂרֵה שֵׁשׁ עֶשְׂרֵה אַמָּה, וְהָיָה הוֹפֵךְ שְׂעַר שְׁתֵי שׁוּרוֹת לְצַד אֶחָד וְזוֹרֵעַ אֶת הַנִּיר, וּבְשָׁנָה אַחֶרֶת הָיָה הוֹפֵךְ אֶת הַשֵּׂעָר לְמָקוֹם אַחֵר וְזוֹרֵעַ אֶת הַבּוּר, וּבָא מַעֲשֶׂה לִפְנֵי חֲכָמִים, וְהִתִּירוּ. רַבִּי מֵאִיר וְרַבִּי שִׁמְעוֹן אוֹמְרִים, (אַף) הַנּוֹטֵעַ אֶת כַּרְמוֹ עַל שְׁמוֹנֶה (שְׁמוֹנֶה) אַמּוֹת, מֻתָּר:
<b style="color: gray;">רע"ב</b> <b>הנוטע את כרמו ט''ז אמה</b>. שכל שורה של גפנים רחוקה מחברתה ט''ז אמה: <b>מותר להביא זרע לשם</b>. ואין צריך להרחיק אלא ששה טפחים מן השורה, כעבודת גפן יחידית: <b>צלמון</b>. שם מקום: <b>הופך שער שתי שורות</b>. כרם גדול היה שכל שורה רחוקה מחברתה ט''ז אמה ולא היה רוצה לסכך גפנו ע''ג תבואתו, והיה מצרף השורות שתים שתים, וראשי הגפנים דהיינו השער של כל שתים ושתים הופך לצד אחד אלו כלפי אלו, ונשאר המקום פנוי מצד זה ומצד זה וזורע אלא שמניח ששה טפחים, ולשנה אחרת עושה להפך. שכך היה דרכם מקום שזורעים בו שנה אחת לשנה אחרת מניחים אותו בור בלא חרישה ובלא זריעה {יט}: <b>אף הנוטע את כרמו על שמנה שמנה אמות מותר</b>. קסברי כיון דרחוקות השורות שמנה אמות הוה ליה כגפן יחידית, ומניח סמוך לשורה ששה טפחים וזורע את השאר, ולא בעינן שש עשרה אמה אלא בכרם חרב אבל בנוטע מעיקרא כי מרחקי שמנה אמות דיו. וכן הלכה:
<b style="color: gray;">תוי"ט</b>
{יט} <b>כלומר</b> ולא משום איסור הר''ש ור''י אתא לסיוע לת''ק:
<h2>פרק ה</h2>
<h3>פרק ה - משנה א</h3>
כֶּרֶם שֶׁחָרַב, אִם יֶשׁ בּוֹ לְלַקֵּט עֶשֶׂר גְּפָנִים לְבֵית סְאָה וּנְטוּעוֹת כְּהִלְכָתָן, הֲרֵי זֶה נִקְרָא כֶּרֶם דַּל. כֶּרֶם (דַּל) שֶׁהוּא נָטוּעַ עִרְבּוּבְיָא, אִם יֶשׁ בּוֹ לְכַוֵּן שְׁתַּיִם נֶגֶד שָׁלשׁ, הֲרֵי זֶה כֶרֶם, וְאִם לָאו, אֵינוֹ כָרֶם. רַבִּי מֵאִיר אוֹמֵר, הוֹאִיל וְהוּא נִרְאֶה כְתַבְנִית הַכְּרָמִים, הֲרֵי זֶה כָרֶם:
<b style="color: gray;">רע"ב</b> <b>כרם שחרב</b>. עשר גפנים לבית סאה. שיש בקרקע של בית סאה עשר גפנים לא פחות מכן: <b>ונטועות כהלכתן</b>. דהיינו שתים כנגד שתים ואחת יוצאה זנב ואין רחוקות זו מזו ט''ז אמות ולא פחות מארבע אמות {א}: <b>כרם דל</b>. שגפניו מועטים ואעפ''כ דין כרם יש לו. ואין זה קרחת הכרם דאותו חרב מאמצעו וזה נחרב מכל צד: <b>ערבוביא</b>. שאין הגפנים מכוונים כשורה: <b>אם יכול לכוין</b>. בכל הכרם שתים כנגד שלש, כגון שיביא חוט ומותח ומוצא הגזע מכוון שתים כנגד שתים ואחד יוצא זנב אע''פ שהנוף אינו מכוון הרי זה כרם. אבל אם מוצא הנוף מכוון והגזע אינו מכוון אין זה כרם: <b>כתבנית כרמים הרי זה כרם</b>. ובעי הרחקה ט''ז אמות, ואין הלכה כרבי מאיר:
<b style="color: gray;">תוי"ט</b>
{א} <b>ואליבא</b> דר''ש דמתניתין דלקמן דהא לרבנן הוי כרם אפילו בנטועות בפחות מד' אמות. ועיין שהאריך ומודה דהגמרא בפרק הספינה מורה דכן ההלכה:
<h3>פרק ה - משנה ב</h3>
כֶּרֶם שֶׁהוּא נָטוּעַ עַל פָּחוֹת פָּחוֹת מֵאַרְבַּע אַמּוֹת, רַבִּי שִׁמְעוֹן אוֹמֵר, אֵינוֹ כֶרֶם. וַחֲכָמִים אוֹמְרִים, (כֶּרֶם, וְ) רוֹאִין אֶת הָאֶמְצָעִיּוֹת כְּאִלּוּ אֵינָן:
<b style="color: gray;">רע"ב</b> <b>כרם שהוא נטוע על פחות מארבע אמות</b>. שאין בין שורה לשורה ארבע אמות: <b>אינו כרם</b>. ומרחיק ששה טפחים וזורע את השאר, דכיון שאין יכול {ב} לחרוש בשוורים ביניהם אין שם כרם עליו: <b>וחכ''א כרם</b>. דרואים את האמצעיים כאילו אינם ומצטרפין החיצונים אם יש ביניהם ריוח הראוי להם. לפי שדרך בני אדם ליטע שורות רצופות הרבה ביחד ואותן שראויין להתקיים ולהעשות כרם ישארו כרם והשאר יהיו לעצים הלכך אלו האמצעיים הנטועים בתוך הריוח הראוים להיות בין שורה לשורה רואים אותם כאילו הם עצים בעלמא והחיצונים מצטרפים להיות כרם:
<b style="color: gray;">תוי"ט</b>
{ב} <b>דצריך</b> לחרישת שוורים ד' אמות כדלעיל פ''ג:
<h3>פרק ה - משנה ג</h3>
חָרִיץ שֶׁהוּא עוֹבֵר בַּכֶּרֶם עָמֹק עֲשָׂרָה וְרָחָב אַרְבָּעָה, רַבִּי אֱלִיעֶזֶר בֶּן יַעֲקֹב אוֹמֵר, אִם הָיָה מְפֻלָּשׁ מֵרֹאשׁ הַכֶּרֶם וְעַד סוֹפוֹ, הֲרֵי זֶה נִרְאֶה כְּבֵין שְׁנֵי כְרָמִים וְזוֹרְעִים בְּתוֹכוֹ, וְאִם לָאו, הֲרֵי הוּא כַגַּת. וְהַגַּת שֶׁבַּכֶּרֶם עֲמֻקָּה עֲשָׂרָה וּרְחָבָה אַרְבָּעָה, רַבִּי אֱלִיעֶזֶר אוֹמֵר, זוֹרְעִים בְּתוֹכָהּ. וַחֲכָמִים אוֹסְרִים. שׁוֹמֵרָה שֶׁבַּכֶּרֶם גְּבוֹהָה עֲשָׂרָה וּרְחָבָה אַרְבָּעָה, זוֹרְעִין בְּתוֹכָהּ. וְאִם הָיָה שֵׂעָר כּוֹתֵשׁ, אָסוּר:
<b style="color: gray;">רע"ב</b> <b>וזורעים בתוכו</b>. דחשיב הפסק ורשות אחרת כיון דעמוק עשרה ורחב ארבעה ומפולש. אבל פחות מעשרה או מד' או אפילו עמוק עשרה ורחב ארבעה ואינו מפולש אלא שהכרם מקיפו משלש רוחות, אין זורעים בתוכו, שהרי היא כגת שנחלקו בה רבי אליעזר ורבנן לקמן, ורבי אליעזר בן יעקב סבר כרבנן דאסרי לזרוע בגת: <b>שומרה שבכרם</b>. תל גבוה שהשומר עומד עליו לשמור הכרם ורואה למרחוק: <b>זורעים בתוכה</b>. ובהא לא פליגי רבנן על רבי אליעזר לפי שהיא גבוהה ואין אויר הכרם מקיפה אבל בגת שאויר הכרם מקיפה אסרי רבנן וכן הלכה: <b>ואם היה שער כותש</b>. שהשריגים של הגפנים שהן קרויין שער היו מתערבים ומסתבכים למעלה ע''ג השומרה זעג''ז כעלי במכתש {ג}:
<b style="color: gray;">תוי"ט</b>
{ג} <b>וכתב</b> הר''ש דהיינו דאמר ר''י בפרק דלעיל מ''ז אם ערסן. ודבר תימה הוא ששינה לשונו ושמא ערסן בידי אדם וכותש ממילא. תוי''ט:
<h3>פרק ה - משנה ד</h3>
גֶּפֶן שֶׁהִיא נְטוּעָה בַּגַּת אוֹ בַנֶּקַע, נוֹתְנִין לָהּ עֲבוֹדָתָהּ, וְזוֹרֵעַ אֶת הַמּוֹתָר. רַבִּי יוֹסֵי אוֹמֵר, אִם אֵין שָׁם אַרְבַּע אַמּוֹת, לֹא יָבִיא זֶרַע לְשָׁם. וְהַבַּיִת שֶׁבַּכֶּרֶם, זוֹרְעִין בְּתוֹכוֹ:
<b style="color: gray;">רע"ב</b> <b>נקע</b>. בקעים שבשדות כעין גומות: <b>נותנים לה עבודתה</b>. ששה טפחים שזו היא עבודת גפן יחידית: <b>וזורע את המותר</b>. ולא אמרינן דמיחזי ככלאים כיון שהגפן והזרעים בתוך הגת או בתוך הנקע: <b>אם אין שם ד''א אסור</b>. כדין מחול הכרם דפרקין דלעיל דנותן ארבע אמות לעבודת הכרם {ד}. ואין הלכה כר' יוסי: <b>והבית שבכרם</b>. שסביבות הבית יש גפנים: <b>זורעים בתוכו</b>. ולא אמרינן הואיל והגפנים מקיפים אותו מארבע רוחותיו אין המחיצות מועילות {ה}:
<b style="color: gray;">תוי"ט</b>
{ד} <b>ותימא</b> דאם כן צריך שיהיה יותר מד' אמות דצריך שיהיה רחוק ד' אמות. וכי תימא דאין הכי נמי אין זה במשמע לשון הר''ב. ועיין בתוי''ט: {ה} <b>וכאלו</b> אויר הכרם מקיף הזרע שבבית וגרע משומרה. ובירושלמי דריש לה מקרא (ישעיה מ''ב) ובבתי כלאים התבאו בית מתביאין בו את הכלאים:
<h3>פרק ה - משנה ה</h3>
הַנּוֹטֵעַ יָרָק בַּכֶּרֶם אוֹ מְקַיֵּם, הֲרֵי זֶה מְקַדֵּשׁ אַרְבָּעִים וְחָמֵשׁ גְּפָנִים. אֵימָתַי. (בִּזְמַן) שֶׁהָיוּ נְטוּעוֹת עַל אַרְבַּע אַרְבַּע, אוֹ עַל חָמֵשׁ חָמֵשׁ. הָיוּ נְטוּעוֹת עַל שֵׁשׁ שֵׁשׁ, אוֹ עַל שֶׁבַע שֶׁבַע, הֲרֵי זֶה מְקַדֵּשׁ שֵׁשׁ עֶשְׂרֵה אַמָּה לְכָל רוּחַ, עֲגֻלּוֹת וְלֹא מְרֻבָּעוֹת:
<b style="color: gray;">רע"ב</b> <b>הנוטע ירק בכרם או מקיים</b>. שרואהו שצומח ויניחהו: <b>הרי זה מקדש וכו'</b>. כלל משנתינו הוא שלעולם מקדש ט''ז אמה לכל רוח עגולות. ואע''ג דתנן לעיל הזורע ארבע אמות של עבודת הכרם אינו מקדש אלא שתי שורות, היכא דזורע בין הגפנים מקדש ט''ז כשיעור כרם גדול דמצטרף עד ששה עשרה. אמנם איזה כרם שיהיה מרובע ל''ב אמות על ל''ב אמות והירק נטוע בנקודת אמצעיתו כשנעגל בתוכו עגול יהיה הקיפו בצלעות המרובע ויהיה אלכסונו ל''ב אמות, יתקדש העיגול כולו שהוא שש עשרה אמה לכל רוח מן הירק. והנה אם הגפנים נטועות: <b>על ארבע ארבע</b>. פירוש שיש בין כל שורה ושורה ד''א והפרשנו מזה הכרם מרובע ל''ב על ל''ב, יהיה המרובע ט' שורות אורך על ט' שורות רוחב ויפול מהן בתוך העיגול שבעה שורות אורך על שבעה שורות רוחב ובכל שורה ז' גפנים שהם מ''ט גפנים יצאו מהן ד' בזויות חוץ לעיגול וישארו בתוך העיגול ארבעים וחמש גפנים וזו צורתה: וכתב הרא''ש ז''ל ק''ל אמאי אין נאסרין עוד בכל שורה סביב אלו השבע שורות האמצעיות שבשורה מד' רוחות כי עומדין בתוך שש עשרה אמה של גפן האמצעי נמצא אוסר מ''ט גפנים. וי''ל שד' רוחות (נ''ל אמות) שבין גפן לגפן היינו בלא עיקר הגפנים נמצא שעם הגפנים יש יותר משש עשרה ע''כ. וכשיהיה נטועה על: <b>חמשה חמשה</b>. וחקקנו מרובע מל''ב על ל''ב יפול בתוך המרובע שבע שורות אורך על שבע שורות רוחב ויקח אמה משורה שמינית מכאן ואמה משורה תשיעית מכאן. וכן קו העגול שאלכסונה שלשים ושתים יוצא חוץ מן השבע שורות אמה לכל רוח, מפני שהשבע שורות יש ביניהם ששה מרחקים בכל מרחק חמש אמות ואנו צריכין ל''ב ויהיה מרחק בין קו העגולה ובין קו השורה הסמוכה לו חוץ למרובע ארבע אמות וזה צורתו: והנה הגפנים הנכנסים בעגולה ל''ז גפנים בלבד והנה כיון שלא נשאר בין אלכסון העגולה ובין השורה הסמוכה לו מבחוץ אלא ארבע אמות והוא שיעור עבודת הכרם, לפי שהשיעור מצומצם ראינו כאילו העגולה נמשכה עד שהגיעה לשורות החיצונות שהיה ביניהם ובין קצה האלכסון ד' אמות וניתוסף באלכסונו ד' אמות לכל רוח עד שיהיה בעגול אלכסון של ארבעים על ארבעים, דכיון שאנו רואין העגול של שלשים ושתים כאילו מלא ירק בכל מקום [והד' אמות היתירות] מגיע לעבודת הכרם הוא, ונמצאו הגפנים כולם שהם בשבע שורות על ז' שורות נכנסות בתוך העיגול חוץ מד' שבארבע הזויות, והנה עתה בתוך העיגול ארבעים וחמש גפנים, ויהיה צורתה כצורת הראשונה אלא שבמקום ארבע הוא חמש, נמצא עתה מקדש ארבעים אמה בכל רוח. וזהו מה שהצריכו לתנא לומר הרי זה מקדש ארבעים וחמש גפנים כי מאחר שהשורש הקדום הוא שש עשרה אמה לכל רוח היה לו לקצר ולומר הרי זה מקדש שש עשרה אמה לכל רוח וכו', ובמה שכתבנו מתורץ, שאי אפשר לו לומר בעל ה' ה' מקדש ט''ז אמה לכל רוח כיון שהוא מקדש עשרים לכל רוח, ולפיכך אמר מקדש מ''ה גפנים, וזה אי אפשר אלא לאחר שנוסיף בעגולה כמו שבארנו. והטעם שלא אמר בזמן שהן נטועות על חמש חמש מקדש עשרים אמה לכל רוח מפני שעיקר הקידוש הוא שש עשרה אמה לכל רוח וד' אמות הוא תוספת הוכרח לקרב האלכסון לשורות מטעם שכתבנו. ואם תאמר כיון שכשהם ד' על ד' מקדש שש עשרה אמה בלבד למה הפרישו התנא מכלל שש עשרה אמה לכל רוח דבחלוקה דסיפא דנימא היו נטועות על ארבע ארבע או על שש שש וצירף אותו עם כשהן נטועות על חמש חמש. וי''ל דעל ארבע וחמש צורותיהן דומות זו לזו כי יפול בתוך העגול בכל אחת מהן שבע שורות על שבע חוץ מארבע זויות וגם כן הן שוין במנין הגפנים. ויותר טוב הוא להודיענו מנין הגפנים שמקדש, אבל כשהן נטועות על שש שש או על שבע שבע אין מנין הגפנים שמקדש כשיהיה על שש שש כפי מנינם כשיהיה על שבע שבע כמו שנבאר ולפיכך לקח בהן עיקר שכולל הכל ואמר מקדש שש עשרה אמה: <b>היו נטועות על שש וכו'</b>. והפרשנו מן הכרם עגולה שאלכסונה שלשים ושתים אמות יוצא קו העגולה מכל שורה החיצונה אמה אחת ומנין הגפנים שבתוך העגולה ארבעה ועשרים וזה צורתו: ולא משכנו האלכסון עד שיגיע בד' שורות החיצונות שאצל העיגול כמו שעשינו בחמש על חמש, מפני שנשאר בין קצה האלכסון ובין שורה הסמוכה לו חמש אמות, ואפילו נראה כאילו העגולה מלאה ירק ישאר בינה ובין השורות החיצוניות יותר ממה שצריך לעבודת הכרם בתוספת אמה, וע''כ לא הוספנו ברוחב העגולה כלום. ואם יהיה נטוע: <b>על שבע שבע</b>. ונפריש מן הכרם עגולה שאלכסונה שלשים ושתים אמות, יפלו בתוך העגולה חמש שורות אורך על חמש רוחב חוץ מד' זויותיו, ויוצא האלכסון מצלעות המרובע שיש בו חמש על חמש שתי אמות לכל רוח, נשאר בין קצה האלכסון ובין שורה החיצונה הסמוכה לה חמש אמות ומפני זה לא משכנו האלכסון לשורות החיצונות, ומנין הגפנים הנמצאים כ''א וצורתה כמו הצורה הקודמת בשינוי ז' במקום ו' וכו'. זהו מה שפירש הרמב''ם ז''ל על משנה זו בקיצור דבריו כל האפשרי. ולפי שראיתי אחד מהחכמים הקדמונים שכתב על זה הפירוש הן הן הדברים שנאמרו למשה וג''כ הרא''ש ז''ל הסכים לזה הפירוש ודחה פי' ה''ר שמשון ז''ל לא הוזקקתי לכתוב פירוש ה''ר שמשון ז''ל על משנה זו:
<b style="color: gray;">תוי"ט</b> <b>.אין</b> פירוש למשנה זו
<h3>פרק ה - משנה ו</h3>
הָרוֹאֶה יָרָק בַּכֶּרֶם, וְאָמַר כְּשֶׁאַגִּיעַ לוֹ אֲלַקְּטֶנּוּ, מֻתָּר. כְּשֶׁאֶחֱזֹר אֲלַקְּטֶנּוּ, אִם הוֹסִיף בְּמָאתַיִם, אָסוּר:
<b style="color: gray;">רע"ב</b> <b>כשאגיע לו</b>. אע''פ שהוסיף מאתים עד שלא הגיע לו מותר, מאחר שאינו מתעצל בכלאים, אבל כשאחזור אסור משום דנתעצל ונתייאש, ודכוותה גבי מחיצת הכרם שנפרצה {ו} דכשנתייאש ולא גדרה קדש, אבל לא נתייאש שמתעסק כל שעה לגדור ולא הספיק עד שהוסיף מאתים לא קדש. וכיצד משערין אם הוסיף מאתים, רואים כשחותכים ירק זה או מין של תבואה זו מן המחובר בכמה זמן יבש שלא תשאר בו ליחה, הגע עצמך שיבש במאה שעה אם נשתהא בארץ חצי שעה משהגיע לו ולא לקטו הרי הוסיף מאתים ואסור, שכשם שהוא יבש מלחותו בכל חצי שעה חלק ממאתים כשהוא בתלוש, כך מוסיף בחצי שעה חלק ממאתים כשהוא במחובר {ז}:
<b style="color: gray;">תוי"ט</b>
{ו} בריש בבא בתרא. והטעם משום דכתיב לא תזרע כרמך כלאים דומיא דזריעה דניחא ליה. תוס': {ז} <b>והטעם</b> נ''ל שכן זה שעורו לענין ביטול כדתנן במ''א פ''ב דערלה וע''ש בפירוש הרב. תוי''ט:
<h3>פרק ה - משנה ז</h3>
הָיָה עוֹבֵר בַּכֶּרֶם וְנָפְלוּ מִמֶּנּוּ זְרָעִים, אוֹ שֶׁיָּצְאוּ עִם הַזְּבָלִים אוֹ עִם הַמַּיִם, הַזּוֹרֵעַ וְסִעֲרַתּוּ הָרוּחַ לַאֲחוֹרָיו, מֻתָּר. סִעֲרַתּוּ הָרוּחַ לְפָנָיו, רַבִּי עֲקִיבָא אוֹמֵר, אִם עֲשָׂבִים, יוֹפַךְ. וְאִם אָבִיב, יְנַפֵּץ. וְאִם הֵבִיאָה דָגָן, תִּדָּלֵק {י}:
<b style="color: gray;">רע"ב</b> <b>עם הזבלים או עם המים</b>. כשמזבל כרמו או כשפותח אמת המים להשקות הכרם פעמים יש עמהם זרעימ, וכל הני שלא בכוונה נזרעו שרי, דלא תזרע כרמך בכוונה משמע: <b>סיערתו הרוח</b>. שהיה עומד בשדה וזורע והוליכה רוח סערה את הזרע בכרם: <b>לאחריו מותר</b>. דשלא בכוונה היה {ח} ולא ראה שהוליך הרוח את הזרע לתוך הכרם: <b>ולפניו אסור</b>. אם סיערתו הרוח לפניו וראה אסור: <b>כיצד יעשה אם עשבים יופד</b>. יחרוש ויהפך שרשי העשבים ושוב לא יצמחו: <b>אם אביב</b>. שכבר צמח הזרע אלא שלא הביא שליש: <b>ינפץ</b>. הזרע מן השיבולת והקשין מותרין {ט} והדגן אסור: <b>ואם הביאה דגן תדלק</b>. והכל אסור:
<b style="color: gray;">תוי"ט</b>
{ח} <b>וחייב</b> לעקור כשיראה ואם קיימן הרי זה קדש. הר''מ: {ט} <b>והיינו</b> כר' אושעיא בירושלמי. אבל ה.. ''מ פסק בתבורו כר' יוחנן דהכל אסור בהנאה ודתנן ינפץ תירץ בירושלמי משום דיותר ראוי לקבורה בעודו אביב ולח משהוא ראוי לשריפה ותנן בפ''ב דתמורה כלאי הכרם שדרכו לשרף ישרף שדרכו לקבר יקבר: {י} <b>תדלק</b>. הוא שאמר הכתוב פן תקדש המלאה ותרגומו דלמא תתוקד הר''מ. ואם ראה אותן וקיימן הרי אלו ישרפו עם הגפנים הסמוכים להם. הר''מ. ושיעור הביאה דגן היינו שליש:
<h3>פרק ה - משנה ח</h3>
הַמְקַיֵּם קוֹצִים בַּכֶּרֶם, רַבִּי אֱלִיעֶזֶר אוֹמֵר, קִדֵּשׁ. וַחֲכָמִים אוֹמְרִים, לֹא קִדֵּשׁ, אֶלָּא דָבָר שֶׁכָּמוֹהוּ מְקַיְּמִין. הָאִירוּס וְהַקִּסּוֹם וְשׁוֹשַׁנַּת הַמֶּלֶךְ וְכָל מִינֵי זְרָעִים, אֵינָן כִּלְאַיִם בַּכָּרֶם. הַקַּנְבּוֹס {יא}, רַבִּי טַרְפוֹן אוֹמֵר, אֵינוֹ כִלְאָיִם. וַחֲכָמִים אוֹמְרִים, כִּלְאָיִם. וְהַקִּנְרָס, כִּלְאַיִם בַּכָּרֶם:
<b style="color: gray;">רע"ב</b> <b>רבי אליעזר אומר קדש</b>. שכן בערביא מקיימין קוצים בכרם כדי שירעו גמליהם, ומאחר שמקצת בני אדם מקיימים אותם בשדותיהם הוו כלאים בכל מקום, דשפיר קרינן בו אשר תזרע דמשמע מה שב''א נוהגים לזרוע ורוצים בקיומן: <b>לא קדש אלא דבר שכמוהו מקיימים</b>. באותו מקום כגון קוצים בערביא לפי שלשם מקיימים אותם, אבל בשאר מקומות שאין מקיימין אותן מותר. והלכה כחכמים: <b>האירוס</b>. מין ירק שעליו רחבים ונותנין אותו בתבשיל וקורין לו בערב''י סוסנב''ר: <b>והקיסום</b>. אדר''א בלע''ז שמדלין אותו על החנויות ועל החלונות: <b>ושושנת המלר</b>. רוזי''ן בלע''ז: <b>וכל מיני זרעים אינן כלאים בכרם</b>. מן התורה אבל מדרבנן הוו כלאים דהכי מוכח במנחות [דף טו]: <b>קנבוס</b>. קנאפ''ו בלע''ז ובערבי קינ''ב: <b>וחכמים אומרים כלאים</b>. והלכה כחכמים: <b>הקנרס</b>. בערבי כרפו''ש ובלע''ז קרד''ו והוא דרדר האמור בתורה (בראשית ג) וקוץ ודרדר תצמיח לך:
<b style="color: gray;">תוי"ט</b>
{יא} <b>מיני</b> זרעים. דכתיב כרמך לא תזרע כלאים זרעים הדומים לכרם ובקנבוס ולוף תולין אשכולות כמין ענבים להכי הוי כלאים. רש''י במנחות דף טו. והר''מ בפרק ה' נתן טעם שנגמרים עם תבואת הכרם. ופירש הכ''מ שכמו שהכרם אינו ניתר עד שלוש שנים מטעם ערלה וקנבוס ולוף עושין לשלוש שנים כדלעיל פרק ב' משנה ה':
<h2>פרק ו</h2>
<h3>פרק ו - משנה א</h3>
אֵיזֶהוּ עָרִיס. הַנּוֹטֵע שׁוּרָה שֶׁל חָמֵשׁ גְּפָנִים בְּצַד הַגָּדֵר שֶׁהוּא גָבוֹהַּ עֲשָׂרָה טְפָחִים, אוֹ בְצַד חָרִיץ שֶׁהוּא עָמֹק עֲשָׂרָה טְפָחִים וְרָחָב אַרְבָּעָה, נוֹתְנִין לוֹ עֲבוֹדָתוֹ אַרְבַּע אַמּוֹת. בֵּית שַׁמַּאי אוֹמְרִים, מוֹדְדִין אַרְבַּע אַמּוֹת מֵעִקַּר הַגְּפָנִים לַשָּׂדֶה. וּבֵית הִלֵּל אוֹמְרִים, מִן הַגָּדֵר לַשָּׂדֶה. אָמַר רַבִּי יוֹחָנָן בֶּן נוּרִי, טוֹעִים כָּל הָאוֹמְרִים כֵּן, אֶלָּא אִם יֶשׁ שָׁם אַרְבַּע אַמּוֹת מֵעִקַּר גְּפָנִים וְלַגָּדֵר, נוֹתְנִין לוֹ אֶת עֲבוֹדָתוֹ, וְזוֹרֵעַ אֶת הַמּוֹתָר. וְכַמָּה הִיא עֲבוֹדַת הַגֶּפֶן. שִׁשָּׁה טְפָחִים לְכָל רוּחַ. רַבִּי עֲקִיבָא אוֹמֵר, שְׁלשָׁה:
<b style="color: gray;">רע"ב</b> <b>איזהו עריס</b>. שנותנים לו עבודתו ד' אמות כעבודת הכרם אע''פ שאינו אלא שורה אחת ועריס הוא שמסרגים קנים כמו ערס כדרך שמסרגים את המטות ומדלין עליה שריגי הגפנים ואליבא דבית הלל קבעי דאמרי לעיל בפ''ד אינו כרם עד שיהיו שם שתי שורות ובעריס מודו דבשורה אחת נמי הוי כרם: <b>מן הגדר ולשדה</b>. כגון אם היו הגפנים נטועים למזרחה של גדר והזמורות עולים על הגדר, אם בא לזרוע למערבה של גדר {א} אין מונין ארבע אמות מעיקרן של גפנים שהן להלאה מן הגדר, אלא צריך להרחיק ארבע אמות מן הגדר ששריגי הגפנים מודלות עליו. וזו מקולי בית שמאי וחומרי בית הלל: <b>טועים כל האומרים כן</b>. דלעולם לא אמרו בית הלל דעריס של שורה אחת של גפנים כרם להצריכה שירחיקו ממנה לשדה ד' אמות, ולא הוזכר דין ד' אמות בעריס אלא לענין זה שאם יש ד' אמות מעיקר גפנים לגדר שהן מודלות עליה נותנין לו את עבודתו ששה טפחים כמו שנותנים לגפן יחידית וזורע את המותר עד הגדר, ואם אין ד' אמות מעיקר הגפנים עד הגדר לא יביא זרע לשם, מידי דהוה אגפן שהיא נטועה בגת או בנקע דאמר ר' יוסי בפרקין דלעיל אם אין שם ד' אמות לא יביא זרע לשם, ור' יוחנן בן נורי ור' יוסי אמרו דבר אחד {ב} והכי מפורש בהדיא בירושלמי: <b>רבי עקיבא אומר שלשה טפחים</b>. היא עבודת גפן יחידית. ואין הלכה כר' עקיבא:
<b style="color: gray;">תוי"ט</b>
{א} <b>וגם</b> הר''מ בחבורו כתב כן. והקשה הראב''ד דאמאי צריך הרחקה מאחורי הכותל שהרי הכותל בין הגפנים והזרע. ותירץ הכ''מ דשאני הכא שהגפנים ערוסים על הכותל חזר הגדר להיות כאלו הוא עיקר הגפנים: {ב} <b>ולעיל</b> מ''ד כתב דאין הלכה כר''י וכ''כ במ''ז דלקמן:
<h3>פרק ו - משנה ב</h3>
עָרִיס שֶׁהוּא יוֹצֵא מִן הַמַּדְרֵגָה {ג}, רַבִּי אֱלִיעֶזֶר בֶּן יַעֲקֹב אוֹמֵר, אִם עוֹמֵד בָּאָרֶץ וּבוֹצֵר אֶת כֻּלּוֹ, הֲרֵי זֶה אוֹסֵר אַרְבַּע אַמּוֹת בַּשָּׂדֶה, וְאִם לָאו, אֵינוֹ אוֹסֵר אֶלָּא כְנֶגְדּוֹ. רַבִּי אֱלִיעֶזֶר אוֹמֵר, אַף הַנּוֹטֵעַ אַחַת בָּאָרֶץ וְאַחַת בַּמַּדְרֵגָה, אִם גְּבוֹהָה מִן הָאָרֶץ עֲשָׂרָה טְפָחִים, אֵינָהּ מִצְטָרֶפֶת עִמָּהּ, וְאִם לָאו, הֲרֵי זוֹ מִצְטָרֶפֶת עִמָּהּ:
<b style="color: gray;">רע"ב</b> <b>מן המדרגה</b>. מתל גבוה עשוי כמין מדרגה: <b>אם כשהוא עומד למטה בארץ</b>. יכול ללקט הענבים התלוין בעריס, רואים את כל העריס כאילו הוא מקום עיקר הגפנים ושרשן, ואוסר ארבע אמות בשדה לכל רוח משפת העריס ולחוץ, ודוקא לכתחלה הוא דאוסר לזרוע אבל אינו מקדש אלא ששה טפחים מידי דהוה אמותר פסקי עריס דלקמן בפרק {ז}: <b>ואם לאו</b>. שאינו יכול ללקוט כל הענבים, עד שיעלה במדרגה או בסולם, אין אסור לזרוע אלא תחת העריס בלבד, וחוצה לו מותר, ואפילו בתוך ד' אמות של עיקר הגפנים. של עריס הואיל ועומדים על המדרגה, וכן הלכה: <b>אף הנוטע שורה אחת בארץ ושורה אחת במדרגה</b>. משתי שורות שצריך כדי שיחשבו כרם, והשתא לא מיירי בעריס אלא בב' שורות של גפנים שתים כנגד שתים ואחת יוצאת זנב. אם המדרגה גבוה עשרה, אין שתי שורות מצטרפות להיות כרם אלא דין גפן יחידית יש לכל שורה ושורה. ואין הלכה כרבי אליעזר {ד}:
<b style="color: gray;">תוי"ט</b>
{ג} <b>וזה</b> לשון הר''מ בחבורו פ''ח גפנים שהיו נטועים במדרגה גבוהה והעריס שלהן יוצא ומסכך על השדה: {ד} <b>והטעם</b> מדתנן ר''א אומר משמע שבא לחלוק וא''כ ראב''י לא ס''ל הכי ומשנת ראב''י קב ונקי. תוי''ט:
<h3>פרק ו - משנה ג</h3>
הַמַּדְלֶה אֶת הַגֶּפֶן עַל מִקְצָת אַפִּיפְיָרוֹת, לֹא יָבִיא זֶרַע אֶל תַּחַת הַמּוֹתָר. אִם הֵבִיא, לֹא קִדֵּשׁ. וְאִם הִלֵּךְ הֶחָדָשׁ, אָסוּר. וְכֵן הַמַּדְלֶה עַל מִקְצָת אִילַן סְרָק:
<b style="color: gray;">רע"ב</b> <b>אפיפירות</b>. עצים או קנים {ה} ארוגים שתי וערב, ומדלים עליהם שריגי הגפנים ומשכיבים אותן בהן כשהן ארוכות הרבה. ואם הדלה הגפן על מקצת האריג אסור לזרוע תחת המותר ואע''פ שאין עליו זמורות, ואם זרע לא קדש: <b>ואם הלר החדש</b>. שגדל הגפן והוציא שריגים ומלא כל האפיפירות: <b>אסור</b>. הזרע שנזרע תחת המותר אם הוסיף מאתים לאחר שהלך החדש עליהן: <b>וכן המדלה גפן על אילן סרק</b>. דינו כדין אפיפירות, לפי שאדם מבטלו על גבי גפנו והוי כאילו כולו גפן, אבל אילן מאכל שאין אדם מבטלו על גבי גפנו אותו מותר שאין הגפן מודלית עליו, חשוב בפני עצמו ולא הוי כגפן ומותר להביא זרע לשם:
<b style="color: gray;">תוי"ט</b>
{ה} <b>והיינו</b> עריס אלא שהעצים והקנים עצמן הן נקראים אפיפירות. הר''מ:
<h3>פרק ו - משנה ד</h3>
הַמַּדְלֶה אֶת הַגֶּפֶן עַל מִקְצָת אִילַן מַאֲכָל, מֻתָּר לְהָבִיא זֶרַע אֶל תַּחַת הַמּוֹתָר. וְאִם הִלֵּךְ הֶחָדָשׁ, יַחֲזִירֶנּוּ. מַעֲשֶׂה שֶׁהָלַךְ רַבִּי יְהוֹשֻׁעַ אֵצֶל רַבִּי יִשְׁמָעֵאל לִכְפַר עָזִיז, וְהֶרְאָהוּ גֶפֶן מֻדְלָה עַל מִקְצָת תְּאֵנָה. אָמַר לוֹ, מָה אֲנִי לְהָבִיא זֶרַע אֶל תַּחַת הַמּוֹתָר. אָמַר לוֹ, מֻתָּר. וְהֶעֱלָהוּ מִשָּׁם לְבֵית הַמָּגַנְיָה, וְהֶרְאָהוּ גֶפֶן שֶׁהִיא מֻדְלָה עַל מִקְצָת הַקּוֹרָה וְסַדָּן שֶׁל שִׁקְמָה {ז}, וּבוֹ קוֹרוֹת הַרְבֵּה. אָמַר לוֹ, תַּחַת הַקּוֹרָה זוֹ אָסוּר, וְהַשְּׁאָר מֻתָּר:
<b style="color: gray;">רע"ב</b> <b>יחזירנו</b>. למקום שהיה תחילה ויזרע המותר {ו}: <b>עזיז</b>. שם מקום: <b>אמר לו מותר</b>. שאין אדם מבטל תאנתו מפני גפנו: <b>בית המגנייה</b>. שם מקום: <b>סדן של שקמה</b>. שרש של אילן שקמה והוא אילן תאנה הגדל ביערים וחותכין ממנו קורות לבנין: <b>תחת קורה זו אסור והשאר מותר</b>. שאני רואה כל קורה וקורה כאילן בפני עצמו {ח}:
<b style="color: gray;">תוי"ט</b>
{ו} <b>והלך</b> החדש דהכא לא הוי כמו הלך החדש דלעיל דהתם פירוש שהלך על מה שנזרע כבר. ועתוי''ט: {ז} <b>ושל</b> שקמה. כלומר וזה הקורה משל סדן של שקמה היה. ובס''א בתוך סדן. ופירוש שקמה עיין מ''ש מ''ח פ''ק תוי''ט: {ח} <b>כן</b> הוא בתוספתא. ותימא שהרי אילן מאכל הוא ומאי צריך להאי טעמא. ואולי שכיון שהוא מין תאנה מדברית לא חשיב כאילן מאכל. תוי''ט:
<h3>פרק ו - משנה ה</h3>
אֵיזֶהוּ אִילַן סְרָק. כָּל שֶׁאֵינוֹ עוֹשֶׂה פֵרוֹת. רַבִּי מֵאִיר אוֹמֵר, הַכֹּל אִילַן סְרָק, חוּץ מִן הַזַּיִת וְהַתְּאֵנָה. רַבִּי יוֹסֵי אוֹמֵר, כָּל שֶׁאֵין כָּמוֹהוּ נוֹטְעִין שָׂדוֹת שְׁלֵמוֹת, הֲרֵי זֶה אִילַן סְרָק:
<b style="color: gray;">רע"ב</b> <b>הכל אילן סרק</b>. דסבר ר' מאיר כל שאר אילנות אדם מבטל אצל גפנו, ור' יוסי סבר דכל מין שרגילין ליטע ממנו שדות שלימות חשובים הן ואין אדם מבטלן מפני גפנו, והלכה כת''ק דאילן שאינו עושה פירות הוא דבטיל לגבי גפן:
<b style="color: gray;">תוי"ט</b> <b>.אין</b> פירוש למשנה זו
<h3>פרק ו - משנה ו</h3>
פִּסְקֵי עָרִיס, שְׁמוֹנֶה אַמּוֹת וָעוֹד. וְכָל מִדּוֹת שֶׁאָמְרוּ חֲכָמִים בַכֶּרֶם, אֵין בָּהֶם וָעוֹד, חוּץ מִפִּסְקֵי עָרִיס. אֵילוּ הֵן פִסְקֵי עָרִיס. עָרִיס שֶׁחָרַב מֵאֶמְצָעוֹ וְנִשְׁתַּיְּרוּ בוֹ חָמֵשׁ גְּפָנִים מִכָּאן וְחָמֵשׁ גְּפָנִים מִכָּאן. אִם יֵשׁ שָׁם שְׁמוֹנֶה אַמּוֹת, לֹא יָבִיא זֶרַע לְשָׁם, שְׁמוֹנֶה אַמּוֹת וָעוֹד, נוֹתְנִין לוֹ כְדֵי עֲבוֹדָתוֹ, וְזוֹרֵעַ אֶת הַמּוֹתָר:
<b style="color: gray;">רע"ב</b> <b>פסקי עריס</b>. מפרש לה ואזיל: <b>שמונה אמות ועוד</b>. כלומר מוסיף עוד על שמונה אמות דבר מועט והיא ששית אמה דהיינו טפח {ט}: <b>שחרב מאמצעו</b>. כגון שנטע י''א גפנים בצד הגדר וחרב גפן האמצעי ונעשו שתי עריסין, שאין עריס פחות מחמש גפנים: <b>שמונה אמות ועוד נותנין לו עבודתו</b>. לר' יוחנן בן נורי דלא חשיב עריס כרם נותן ששה טפחים לזה וששה טפחים לזה וזורע את המותר, ולמאן דחשיב ליה כרם צריך שיתן ארבע אמות לזה וארבע אמות לזה ואינו יכול לזרוע אלא אותו ועוד. מיהו אפילו מאן דחשיב עריס כרם לאו לכל מילי, מדלא בעי בפסקי עריס ט''ז אמה כמו בקרחת הכרם, ועוד דהזורע ד' אמות בכרם מקדש והזורע מותר פסקי עריס מששה טפחים ואילך לא מקדש כדלקמן [פ''ז מ''ג]:
<b style="color: gray;">תוי"ט</b>
{ט} לשון הר''מ ושיעור טפח הנזכר בכל הש''ס ובו יהיה השיעור תמיד. הוא ד' אצבעות בגודל או שש באצבע אשר תחת הגודל ושני השעורים שוין:
<h3>פרק ו - משנה ז</h3>
עָרִיס שֶׁהוּא יוֹצֵא מִן הַכֹּתֶל מִתּוֹךְ הַקֶּרֶן וְכָלֶה, נוֹתְנִין לוֹ עֲבוֹדָתוֹ, וְזוֹרֵעַ אֶת הַמּוֹתָר. רַבִּי יוֹסֵי אוֹמֵר, אִם אֵין שָׁם אַרְבַּע אַמּוֹת, לֹא יָבִיא זֶרַע לְשָׁם:
<b style="color: gray;">רע"ב</b> <b>עריס שהוא יוצא מן הכותל מתוד הקרן וכלה</b>. כגון חמש גפנים הנטועות בצד גדר, ואין מחזיקות את כל הגדר אלא שלש בראש הקרן מזה ושתים בראש הקרן השני מזה, ובאמצע הכותל אין שם גפנים אלא בשני זויות הכותל עומדות: <b>נותנים לו עבודתו</b>. ששה טפחים מכאן וששה טפחים מכאן וזורע שאר הכותל, ואע''פ שאין אורך הכותל ארבע אמות: <b>ר' יוסי אומר אם אין שם ארבע אמות וכו'</b>. ר' יוסי לטעמיה דאסר בפרקין דלעיל גבי גת ונקע אם אין שם ד' אמות, והכא קמ''ל דלא תימא דוקא בגת ונקע שסתומים מארבע רוחות הוא דמצריך רבי יוסי ארבע אמות אבל אצל כותל שאינו מוקף מארבע רוחות אימא לא. ואי אשמעינן בהא. [ה''א] בהא מצריך ר' יוסי ארבע אמות משום דיש כאן [ה'] גפנים בין שני קרנות של כותל, אבל גבי גת ונקע שאין שם אלא גפן יחידית אימא לא צריכא. ולעיל כתבנו דאין הלכה כרבי יוסי:
<b style="color: gray;">תוי"ט</b> <b>.אין</b> פירוש למשנה זו
<h3>פרק ו - משנה ח</h3>
הַקָּנִים הַיּוֹצְאִים מִן הֶעָרִיס וְחָס עֲלֵיהֶן לְפָסְקָן, כְּנֶגְדָּן מֻתָּר. עֲשָׂאָן כְּדֵי שֶׁיְּהַלֵּךְ עֲלֵיהֶן הֶחָדָשׁ, אָסוּר:
<b style="color: gray;">רע"ב</b> <b>הקנים היוצאים מן העריס</b>. שבולטין חוץ לסדר העריס: <b>וחס עליהן לפסקן</b>. שלא הניחן שם מחמת שדעתו להדלות עליהן הגפן אלא מפני שחס עליהן בלבד.: <b>כנגדן מותר</b>. לפי שאינן חשובים מן האפיפירות הלכך מותר לזרוע תחתיהן: <b>כדי שיהלך עליהן החדש</b>. שידלה על גבן שריגי הגפן כשיצמחו ויגדילו:
<b style="color: gray;">תוי"ט</b> .אין פירוש למשנה זו
<h3>פרק ו - משנה ט</h3>
הַפֶּרַח הַיּוֹצֵא מִן הֶעָרִיס, רוֹאִין אוֹתוֹ כְּאִלּוּ מְטֻטֶלֶת תְּלוּיָה בוֹ, כְּנֶגְדּוֹ אָסוּר. וְכֵן בַּדָּלִית. הַמּוֹתֵחַ זְמוֹרָה מֵאִילָן לְאִילָן, תַּחְתֶּיהָ אָסוּר. סִפְּקָהּ בְּחֶבֶל אוֹ בְגֶמִי, תַּחַת הַסִּפּוּק מֻתָּר. עֲשָׂאָהּ כְּדֵי שֶׁיְּהַלֵּךְ עָלָיו הֶחָדָשׁ, אָסוּר:
<b style="color: gray;">רע"ב</b> <b>הפרח היוצא</b>. מלשון הפרחה הגפן (שיר ו), כלומר מה שגדל מן הגפן יוצא ובולט חוץ לעריס: <b>מטוטלת</b>. הוא הברזל שהבונים מורידים בחבל למטה על פני החומה לראות בו את הבנין [אם] החומה ישרה ובו משערים אם הזרעים מכוונים תחת הפרח. והכא מיירי כגון שגדלו זמורות העריס יותר מעבודתו ופרח לחוץ, דבתוך עבודתו אפילו אין שם פרח אסור: <b>וכן בדלית</b>. וכן משערין בגפן יחידית המודלית על גבי כלונסות שאינה עריס אם פרחה חוץ לששה טפחים שהם עבודתה: <b>תחתיה אסור</b>. תחת הזמורה אבל מן הצדדים מכאן ומכאן מותר {י}: <b>ספקה בחבל</b>. שלא היתה הזמורה ארוכה שתגיע מאילן לאילן וקשר בראשה חבל או גמי להאריך אותה כדי שתספיק עד האילן. תחת הזמורה אסור תחת הספוק מותר. אבל אם עשה הספוק כדי שיהלך עליו החדש, אסור לזרוע תחתיו:
<b style="color: gray;">תוי"ט</b>
{י} ובלבד שלא יהיה בתוך עבודת עיקר הגפן. הר''ש:
<h2>פרק ז</h2>
<h3>פרק ז - משנה א</h3>
הַמַּבְרִיךְ אֶת הַגֶּפֶן בָּאָרֶץ, אִם אֵין עָפָר עַל... גַּבָּהּ שְׁלשָׁה טְפָחִים, לֹא יָבִיא זֶרַע עָלֶיהָ, אֲפִלּוּ הִבְרִיכָהּ בַּדְלַעַת אוֹ בְסִילוֹן. הִבְרִיכָהּ בְּסֶלַע, אַף עַל פִּי שֶׁאֵין עָפָר עַל גַּבָּהּ אֶלָּא שָׁלשׁ אֶצְבָּעוֹת, מֻתָּר לְהָבִּיא זֶרַע עָלֶיהָ. הָאַרְכֻּבָּה שֶׁבַּגֶּפֶן, אֵין מוֹדְדִין לָהּ אֶלָּא מִן הָעִקָּר הַשֵּׁנִי:
<b style="color: gray;">רע"ב</b> <b>המבריר את הגפן בארץ</b>. ועוברת ההברכה חוץ לששה טפחים, דבתוך ששה טפחים אפילו יש עפר על גבה שלשה טפחים אסור, משום עבודת גפן יחידית: <b>לא יביא זרע עליה</b>. אבל מן הצד מותר דזרעים לצדדים לא משתרשי, אלא שעושין העפר תיחוח ומלקין יסודות הכותל {א} כשנזרעים אצלו, אבל אין השרשים שלהן מהלכין מן הצד. וטעמא דלא יביא זרע על הגפן המוברכת אפילו חוץ לעבודתה לפי שהגפן רך ונכנסים שרשי הזרעים בגפן והוי הרכבת ירק באילן, אבל שאר אילנות שאינן רכין שרי: <b>אפילו הבריכה בדלעת או בסלון</b>. שתחב הגפן בתוך הדלעת או בתוך הסלון אסור משום דשרשי הזרעים נוקבים ומפלשין עד הגפן כשאין על גבה שלשה טפחים עפר. ומשום זרעים בדלעת לא מתסר כגון שהדלעת יבישה: <b>סלון</b>. צינור ומרזב וסלון אחד הוא. ובסלון של חרס דוקא מיירי דבסלון של מתכת אין צריך עפר שלשה טפחים: <b>הבריכה בסלע</b>. קשה. דסלע רך [מתפלש] ונפתח מן השרשים: <b>הארכובה שבגפן</b>. גפן עקומה ונכפפת על גבי קרקע וחוזרת ונזקפת כמין ארכובה עקומה, כשבאים למדוד ששה טפחים שהן עבודת גפן יחידית מודדין מן העיקר השני ממקום שהוא חוזר וזוקף. והני מילי כשאין העיקר הראשון נראה אלא דומה כאילו היא נטועה במקום כפיפתה, אבל אם העיקר הראשון נראה וניכר שהוא שרש הגפן העקומה אין מודדין אלא מן העיקר הראשון:
<b style="color: gray;">תוי"ט</b>
{א} <b>וכדתנן</b> בפרק לא יחפור מרחיקין את הזרעים מן הכותל כו' הוצרך לפרש כן: <b>[ב</b>] בדלעת. שיבשה והר''ב שכתב משום זרעים בדלעת כו' שהדלעת יבשה הוי ליה לפרש כן משום הברכת הגפן עצמו. תוי''ט:
<h3>פרק ז - משנה ב</h3>
הַמַּבְרִיךְ שָׁלשׁ גְּפָנִים וְעִקְּרֵיהֶם נִרְאִים, רַבִּי אֱלִיעֶזֶר בְּרַבִּי צָדוֹק אוֹמֵר, אִם יֵשׁ בֵּינֵיהֶם מֵאַרְבַּע אַמּוֹת וְעַד שְׁמוֹנֶה, הֲרֵי אֵלּוּ מִצְטָרְפוֹת {ג}, וְאִם לָאו, אֵינָן מִצְטָרְפוֹת. גֶּפֶן שֶׁיָּבְשָׁה, אֲסוּרָה וְאֵינָה מְקַדֶּשֶׁת. רַבִּי מֵאִיר אוֹמֵר, אַף צֶמֶר גֶּפֶן אָסוּר וְאֵינוֹ מְקַדֵּשׁ. רַבִּי אֱלִיעֶזֶר בְּרַבִּי צָדוֹק אוֹמֵר מִשְּׁמוֹ, אַף עַל גַּבֵּי הַגֶּפֶן אָסוּר וְאֵינוֹ מְקַדֵּשׁ:
<b style="color: gray;">רע"ב</b> <b>המבריר שלש גפנים</b>. דרך המבריך כשיוצאין שתי זמורות מגפן אחת חופר בארץ ומשכיב הזמורה תחת הקרקע באותה גומא ומוציא ראשה מצד אחר ונעשית גפן, נמצא משלש גפנים עושים ששה. וה''ה דהוי מצי למתני (המרכיב) [צ''ל המבריך] שתי גפנים משלש דבהכי דוו כרם דהא איכא שתים כנגד שתים ואחת יוצאת זנב: <b>ועקריהן נראין</b>. שלא השכיב כל הגפן בקרקע (דא''כ) [צ''ל דאל''כ] לא היו שלש עושים שש גפנים אלא שהניח העיקר ועשה מגפן אחת שתי גפנים: <b>אם יש</b>. בין גפן לגפן, לא פחות מארבעה ולא יותר משמנה מצטרפים, ואע''פ ששתים יונקות משרש אחד חשבינן כשתי גפנים: <b>גפן שיבשה אסורה</b>. אסור לזרוע בתוך עבודתה משום מראית העין, ואם זרע אינה מקדשת. ולא מבעיא בחורף שאסור לזרוע תחתיה דאיכא למיחש למראית העין שכל הגפנים נראים כיבשים {ד}, אלא אפילו בקיץ דניכר שהיא יבשה אסור, משום דגם בקיץ איכא גפנים שנושרין עליהן ונראין כיבשים והן אינן יבשים: <b>צמר גפן</b>. מוך שקורין קוטו''ן ואילן שלו דומה לגפן, אסור ואינו מקדש לפי שאינו מין זרעים {ה}: <b>אף ע, ל גבי הגפן</b>. אם זרעו על גבי גפן המוברכת בקרקע ואין על גבה עפר ג''ט אסור ואינו מקדש. ואין הלכה כר''מ ולא כר' אלעזר בר' צדוק שאמר משמו:
<b style="color: gray;">תוי"ט</b>
{ג} <b>מצטרפות</b>. להיות כרם ואם לאו אינן מצטרפות ודינן כגפן יחידית שעבודתו ו''ט. הר''ש: {ד} <b>כלומר</b> ובאמת יש בהן עדיין לחות שהרי בימי הקיץ יחזרו לכמות שהיו. אלא אפילו בקיץ דניכר שהיא יבשה שהרי כל שאר הגפנים לחים הם ואלו היה בזה הגפן ליחה היתה נראית לחה כשאר הגפנים אפילו הכי גזרינן משום דגם בקיץ איכא גפנים כו'. וגזרינן בכל גפן יבשה משום מראית עין. כך פירוש דברי הר''ב. תוי''ט: {ה} <b>כלומר</b> כשיזרע צמר גפן בכרם אינו מקדש לפי כו'. הר''מ:
<h3>פרק ז - משנה ג</h3>
אֵלּוּ אוֹסְרִין וְלֹא מְקַדְּשִׁין. מוֹתַר חָרְבַּן הַכֶּרֶם, מוֹתַר מְחוֹל הַכֶּרֶם, מוֹתַר פִּסְקֵי עָרִיס, מוֹתַר אַפִּיפְיָרוֹת. אֲבָל תַּחַת הַגֶּפֶן, וַעֲבוֹדַת הַגֶּפֶן, וְאַרְבַּע אַמּוֹת שֶׁבַּכֶּרֶם, הֲרֵי אֵלּוּ מְקַדְּשׁוֹת:
<b style="color: gray;">רע"ב</b> <b>אלו אוסרים</b>. המקום לזרוע בו: <b>ולא מקדשים</b>. שאם זרע אין הזרע טעון שריפה: <b>מותר חרבן הכרם</b>. כגון הא דתנן לעיל קרחת הכרם ט''ז אמה אם לא היו שם אלא ט''ו אמה וזרע שבע אמות לא קידש. וכן מותר מחול הכרם י''ב אמה אם לא היו שם אלא י''א אמה והרחיק ד''א מן הכרם וזרע את המותר לא קדש: <b>מותר פסקי עריס</b>. דתנן בפרקין דלעיל אם יש שם [ח'] אמות לא יביא זרע לשם ואם הרחיק ו' טפחים מכאן וו' טפחים מכאן וזרע את המותר לא קדש. ופסקי עריס דנקט לרבותא ואע''פ שיש עריס מכאן ועריס מכאן, וכ''ש בעריס א': <b>מותר אפיפירות</b>. דתנן בפרקין דלעיל לא יביא זרע אל תחת המותר אם הביא לא קדש: <b>אבל תחת הגפן</b>. כגון זמורה שנמשכה חוץ לעבודת הגפן וזרע תחתיה: <b>ועבודת הגפן</b>. ו''ט שהם עבודת הגפן יחידית: <b>ועבודת הכרם</b>. ד''א:
<b style="color: gray;">תוי"ט</b> <b>.אין</b> פירוש למשנה זו
<h3>פרק ז - משנה ד</h3>
<b style="color: gray;">רע"ב</b> <b>-:</b>
<b style="color: gray;">תוי"ט</b> .אין פירוש למשנה זו
<h3>פרק ז - משנה ה</h3>
הַמְסַכֵּךְ אֶת גַּפְנוֹ {ו} עַל גַּבֵּי תְבוּאָתוֹ שֶׁל חֲבֵרוֹ, הֲרֵי זֶה קִדֵּשׁ, וְחַיָּב בְּאַחֲרָיוּתוֹ. רַבִּי יוֹסֵי וְרַבִּי שִׁמְעוֹן אוֹמְרִים, אֵין אָדָם מְקַדֵּשׁ דָּבָר שֶׁאֵינוֹ שֶׁלּוֹ. אָמַר רַבִּי יוֹסֵי, מַעֲשֶׂה בְּאֶחָד שֶׁזָּרַע אֶת כַּרְמוֹ בַּשְּׁבִיעִית, וּבָא מַעֲשֶׂה לִפְנֵי רַבִּי עֲקִיבָא, וְאָמַר, אֵין אָדָם מְקַדֵּשׁ דָּבָר שֶׁאֵינוֹ שֶׁלּוֹ:
<b style="color: gray;">רע"ב</b> <b>וחייב באחריותו</b>. לשלם לו את תבואתו ואפילו למאן דלא דאין דינא דגרמי שאני הכא דקא עביד מעשה בידים: <b>אין אדם מקדש דבר שאינו שלו</b>. ול''ד לשאר איסורים שבתורה כגון הנותן חלב ודם בקדירת חבירו או בשל בשר בחלב של חבירו דאוסרן, דשאני כלאים דכתיב בהו (דברים כב) לא תזרע כרמך כלאים דמשמע כרמך ולא כרם אחר, ורבנן אמרי לא תזרע כרמך אין לי אלא כרמך כרם אחר מנין ת''ל כלאים מ''מ {ז}. ואין הלכה כר' יוסי [ולא כרבי שמעון] ולא כרבי עקיבא: <b>בשמיטה</b>. אין לו בהם קנין גמור שהכל הפקר ואינו חשוב כשלו:
<b style="color: gray;">תוי"ט</b>
{ו} את גפנו. כתבו התוספ' סוף פרק הערל דהוא הדין הזורע כההוא עובדא דמייתי בסיפא אלא נקט מסכך משום רבותא דתנא קמא דאף במסכך אסור: {ז} <b>ירושלמי</b> ונראה טעמא מדלא כתיב כלאים בכרמך וכתיב כרמך כלאים שלא סמך כלאים לכרמך שמע מינה דבכל מקום אסור כלאים. תוי''ט:
<h3>פרק ז - משנה ו</h3>
הָאַנָּס שֶׁזָּרַע אֶת הַכֶּרֶם וְיָצָא מִלְּפָנָיו, קוֹצְרוֹ אֲפִלּוּ בַמּוֹעֵד. עַד כַּמָּה הוּא נוֹתֵן לַפּוֹעֲלִים. עַד שְׁלִישׁ. יָתֵר מִכָּאן, קוֹצֵר כְּדַרְכּוֹ וְהוֹלֵךְ אֲפִלּוּ לְאַחַר הַמּוֹעֵד. מֵאֵימָתַי הוּא נִקְרָא אַנָּס. מִשֶּׁיִּשְׁקַע:
<b style="color: gray;">רע"ב</b> <b>האנס</b>. שגזל כרם וזרעו: <b>ויצא מלפניו</b>. שחזר הכרם לבעליו כשהוא זרוע: <b>קוצרו אפילו במועד</b>. ואע''פ שאינו דבר האבד שאין אדם אוסר דבר שאינו שלו, אעפ''כ מפני מראית העין התירו לקצור במועד שלא יהא נראה כמקיים כלאים בכרם. א''נ אם הוא ירא שמא יוסיף מאתים במועד אז הוי דבר האבד, דאף ע''ג דהאנס לא אסרן דאין אדם אוסר דבר שאינו שלו מכל מקום אם הוסיפו מאתיים לאחר שחזרה לבעלים קדש, דלא גרע מלכשאחזור אלקטנו או סערתו הרוח לפניו דתנן לעיל שקדש: <b>עד שליש</b>. אית דמפרשי עד שליש בשכר הפועלים, שאם לא מצא פועלים אלא בשליש יותר על שכרן הראוי יתן כדי שיעקור הכלאים מיד, יותר על זה לא יתן אלא קוצר כדרכן אע''פ שהכלאים משתהין בכרם. ואית דמפרשי עד שליש ממה ששוין פירות הכרם ותבואת השדה יתן לפועלים כדי לעקור הכלאים מיד, יותר משליש שווי פירות הכרם ותבואת הזרע לא יתן, אלא ימתין עד שיקצור כדרכו: <b>מאימתי נקרא אנס</b>. כלומר מאימתי נקרא הכרם על שם האנס להחשב כשלו לאסרו בזריעה: <b>משישקע</b>. שם הבעלים מן הכרם ויקרא ע''ש הגזלן, מאותה שעה תהיה הכרם חשובה כשלו ויקדש כל מה שיזרע בה:
<b style="color: gray;">תוי"ט</b> <b>.אין</b> פירוש למשנה זו
<h3>פרק ז - משנה ז</h3>
הָרוּחַ שֶׁעִלְעֲלָה אֶתּ הַגְּפָנִים עַל גַּבֵּי תְבוּאָה, יִגְדֹּר מִיָּד. אִם אֵרְעוֹ אֹנֶס, מֻתָּר. תְּבוּאָתוֹ שֶׁהָיְתָה נוֹטָה תַּחַת הַגֶּפֶן, וְכֵן בַּיָּרָק, מַחֲזִיר וְאֵינוֹ מְקַדֵּשׁ. מֵאֵימָתַי תְּבוּאָה מִתְקַדֶּשֶׁת. מִשֶּׁתַּשְׁרִישׁ. וַעֲנָבִים, מִשֶּׁיֵּעָשׂוּ כְּפוֹל הַלָּבָן. תְּבּוּאָה שֶׁיָּבְשָׁה כָּל צָרְכָּהּ וַעֲנָבִים שֶׁבָּשְׁלוּ כָּל צָרְכָּן, אֵין מִתְקַדְּשׁוֹת:
<b style="color: gray;">רע"ב</b> <b>הרוח שעלעלה</b>. שסערה. רוח סערה מתרגמינן רוח עלעלא: <b>יגדור</b>. כמו גודר בתמרים כלומר יחתוך וילקוט {ח}: <b>וכן בירק</b>. [הנוטה] תחת הגפן: <b>יחזיר</b>. התבואה והירק למקומן: <b>ואינו מקדש</b>. אם לא החזיר אינו מקדש, דהא דתנן לעיל תחת הגפן אוסר ומקדש היינו כשעיקר התבואה תחת הגפן אבל כשעיקר התבואה עומדת חוץ לגפן ונוטה תחת הגפן אינו מקדש: <b>משתשריש</b>. משעה שיתפשטו שרשים בקרקע. ואית דגרסי משתשליש כלומר משתביא שליש דרחמנא אמר (דברים כב) ותבואת הכרם ופחות משליש לא מקרי תבואה: <b>וענבים משיעשו כפול הלבן</b>. שאם זרע תבואה או ירק בכרם שלא הגיעו ענביו להיות כפול הלבן ועקר הזרע קודם שיגיעו הענבים להיות כפול הלבן הרי זה לא קדש. וכן ענבים שנעשו כפול הלבן וזרע בצדן תבואה או ירק ולקט הזרע קודם שישריש, או קודם שיביא שליש למאן דגריס משתשליש, הרי זה לא קדש: <b>תבואה שיבשה כל צרכה וענבים שבשלו כל צרכן</b>. ונטע גפן בצד התבואה שיבשה כל צרכה או זרע בצד [הענבים שבשלו] כל צרכן אינן מקדשות, דאמר קרא (דברים כב) פן תקדש המלאה הזרע אשר תזרע ותבואת הכרם, אינו מקדש עד שיהיה שם מלאת זרע ותבואת כרם, ותבואה וירק שלא השרישו או שלא הביאו שליש לא הגיעו לכלל מלאת זרע, וכן לאחר שיבשו שוב אינן קרוין מלאת זרע, וענבים קודם שיגיעו להיות כפול הלבן או לאחר שבשלו כל צרכן אינן קרויין תבואת כרם {ט}:
<b style="color: gray;">תוי"ט</b>
{ח} כן פירש הר''ש גם לגירסא דיגרור בשני ריישי''. ן וגירסת הר''מ בשני דלתי''ן מלשון גודו אילנא. וקשה דהכא תנא יחתוך ובסיפא יחזור. ונראה דהיינו טעמא כמ''ש הר''מ בפירושו שהענפים נשברו ונעקרו. וכלומר דלא נעקרו משרשיהן מן האילן דא''כ אין כאן עוד קידוש כלל. אלא שלא נשברו ולא נעקרו לגמרי. אבל אין להם תקנה להעמידה בנטייה שיטה אותם מעל גבי התבואה וחותכין אותן ממקום שנשברו ונעקרו וז''ש הר''ב וילקט דשייך בגפנים המונחים על התבואה ולא שייך זה בתבואה: {ט} <b>אלא</b> ענבים וחטים. הר''מ:
<h3>פרק ז - משנה ח</h3>
עָצִיץ נָקוּב מְקַדֵּשׁ בַּכֶּרֶם, וְשֶׁאֵינוֹ נָקוּב אֵינוֹ מְקַדֵּשׁ. וְרַבִּי שִׁמְעוֹן אוֹמֵר, זֶה וְזֶה אוֹסְרִין וְלֹא מְקַדְּשִׁין. הַמַּעֲבִיר עָצִיץ נָקוּב בַּכֶּרֶם, אִם הוֹסִיף בְּמָאתַיִם, אָסוּר {יא}:
<b style="color: gray;">רע"ב</b> <b>עציץ נקוב</b>. שיש בו נקב כדי שרש קטן וזרע בתוכו: <b>מקדש בכרם</b>. אם הניחו בכרם או בארבע אמות של עבודת הכרם מקדש כאילו נזרע בארץ: <b>אסורין ולא מקדשין</b>. לא יביא זרע לתוכו לכתחלה ואם הביא לא קדש דלא הוי כזורע בארץ. ואין הלכה כר' שמעון: <b>המעביר עציץ נקוב בכרם</b>. עציץ נקוב שיש בו תבואה שהביאה שליש {י}, והעבירו בכרם שיש בו ענבים כפול הלבן, ולא הניחו בארץ אלא העבירו תחת הגפנים בלבד, אם הוסיפו הזרעים בדרך העברתו חלק ממאתים על מה שהיו תחלה, אסור הזרע שבעציץ, אבל הגפנים לא קדשו כיון שלא הניחו בקרקע {יב}. ולעיל בפרק כרם שחרב פירשנו כיצד רואין אם הוסיף אחד ממאתים:
<b style="color: gray;">תוי"ט</b>
{י} <b>היינו</b> לגירסא משתשליש ולגירסא משתשריש ה''נ דכוותה שיש בו תבואה שהשרישה: {יא} <b>אסור</b>. בפסחים דף כ''ה אמר רבא תרי קראי כתיבי כתיב הזרע וכתיב המלאה הא כיצד זרוע מעיקרא בהשרשה זרוע ובא הוסיף אין לא הוסיף לא: {יב} <b>הכי</b> משמע בירושלמי דלכולי עלמא הזרעים נאסרים אע''ג דהגפנים לא נאסרו. ולישנא דמתניתין נמי מוכחא דלא קדשו הגפנים דהא תנן אסור ולא תני קידש. ועיין בתוי''ט בשיטת הרמב''ם ז''ל:
<h2>פרק ח</h2>
<h3>פרק ח - משנה א</h3>
כִּלְאֵי הַכֶּרֶם אֲסוּרִין מִלִּזְרֹעַ וּמִלְּקַיֵּם, וַאֲסוּרִין בַּהֲנָאָה. כִּלְאֵי זְרָעִים, אֲסוּרִים מִלִּזְרֹעַ וּמִלְּקַיֵּם, וּמֻתָּרִין בַּאֲכִילָה, (וְכָל שֶׁכֵּן בַּהֲנָאָה). כִּלְאֵי בְגָדִים מֻתָּרִין בְּכָל דָּבָר, וְאֵינָן אֲסוּרִין אֶלָּא מִלִּלְבֹּשׁ. כִּלְאֵי בְהֵמָה מֻתָּרִים לְגַדֵּל וּלְקַיֵּם {ג}, וְאֵינָן אֲסוּרִים אֶלָּא מִלְּהַרְבִּיעַ. כִּלְאֵי בְהֵמָה אֲסוּרִים זֶה בָזֶה:
<b style="color: gray;">רע"ב</b> <b>כלאי הכרם אסורים מלזרוע</b>. אבל אינו לוקה משום כלאי הכרם עד שיזרע שני מיני זרע שהן כלאים זה בזה ויזרעם בכרם {א} דהכי משמע קרא (דברים כב) לא תזרע כרמך כלאים לא תזרע שני מיני זרעים שהן כלאים בתוך כרמך, ואם זרעו בכרם לוקה שתים משום כלאי זרעים וכלאי הכרם: <b>ומלקיים</b>. אם רואה אותם ומתייאש מלעקרם אסור, אלא שאינו לוקה אלא אם כן עושה מעשה: <b>ואסורים בהנאה</b>. דכתיב (שם) פן תקדש, תוקד אש, מלמד שהן טעונים שריפה ואסורים בהנאה {ב}: <b>אלא ללבוש</b>. והוא הדין להעלות עליו דכתיב (ויקרא יט) לא יעלה עליך: <b>אלא להרביע</b>. להכניס כמכחול בשפופרת, אבל מותר להכניס לדיר ולהעמיד זה אצל זה שני מינים זכר ממין זה ונקבה ממין אחר: <b>כלאי בהמה אסורים זה עם זה</b>. כגון הנולדים מן הסוס שאביהן חמור עם הנולדים מן החמור שאביהן סוס. ומתניתין אתיא כמ''ד אין חוששין לזרע האב, דלמ''ד חוששין כל מיני פרדות א' הן {ד} ומותרים זה בזה. ובירושלמי רצו להוכיח שאסור לרכוב על פרדה מקל וחומר, ומה אם בבגדים שאתה מותר ללבוש זה על גבי זה אתה אסור בתערובתן בהמה שאתה אסור להנהיג זו עם זו לא כל שכן שאתה אסור בתערובתה, ומקשינן והכתיב (שמואל ב יג) וירכבו איש על פרדו וינוסו, אצל בני דוד כשנהרג אמנון, ומשנינן אין למדין מן המלכות {ה}. תו מקשינן והא כתיב (מלכים א א) והרכבתם את שלמה בני על הפרדה אשר לי, ומשנינן ההיא בריה מששת ימי בראשית הויא. ומיהו חזינא להו לרבנן קשישי קמאי דקמן שרוכבין לפניהם על פרדות ואין מוחה בדבר {ו}, אלא שמזהירים שלא להנהיג יחד שתי פרדות דשמא אחת מהן נולדה מחמור ואביה סוס, והאחרת מסוס ואביה חמור:
<b style="color: gray;">תוי"ט</b>
{א} <b>כלומר</b> עם החרצן יזרעם במפולת יד כדלעיל פ''ק: {ב} <b>צ''ל</b> דסברא הוא כיון דלשריפה קיימא היינו כדי שלא יהנה ממנו: {ג} <b>לגדל</b> ולקיים. כלומר לגדלן ולקיימן לעצמו שיהנה בהם. אבל בלגדל לחוד הוה משמע דטורח הגידול הותר לו ולא שיהנה בהם. ואי תנא לקיים הוה אמינא לאחר שגדלו על ידי ער'ג אבל לגדלם הוה דומיא דזריעת כלאים וליתסר הלכך צריכו תרווייהו. תוי''ט: {ד} <b>שבשניהם</b> יש שני צדדים: {ה} <b>פירוש</b> שהם היו תוקעין עצמן לדבר הלכה. ושהיו אומרים אין לנו עסק אלא בתורה אבל לא במצות. ת''ח: {ו} <b>וטעמא</b> משום דק''ו מעיקרא פריכא דאף בכלאי בהמה דוקא יחדיו כתיב ואי מונח דף על ב' בהמות שהם ב' מינים מותר לישב עליו. הרא''ש בסוף נדה:
<h3>פרק ח - משנה ב</h3>
בְּהֵמָה עִם בְּהֵמָה וְחַיָּה עִם חַיָּה, בְּהֵמָה עִם חַיָּה וְחַיָּה עִם בְּהֵמָה, טְמֵאָה עִם טְמֵאָה וּטְהוֹרָה עִם טְהוֹרָה, טְמֵאָה עִם טְהוֹרָה וּטְהוֹרָה עִם טְמֵאָה, אֲסוּרִין לַחֲרֹשׁ וְלִמְשֹׁךְ וּלְהַנְהִיג:
<b style="color: gray;">רע"ב</b> <b>בהמה עם בהמה וחיה עם חיה וכו'</b>. אע''ג דלא תחרוש בשור וחמור (דברים כב) אמר רחמנא, ילפינן שור שור משבת דהוא הדין לכל בהמה חיה ועוף {ז}: <b>ולמשוד ולהנהיג</b>. למשוך את שדרכו למשוך ולהנהיג את שדרכו להנהיג, גמל ארחיה במשיכה וחמור ארחיה בהנהגה {ח}. ומיהו בין בגמל בין בחמור חייב בין מושך בין מנהיג:
<b style="color: gray;">תוי"ט</b>
{ז} <b>בסוף</b> פ''ה דבבא קמא. ושם פסק דטמאה עם טמאה וטהורה עם טהורה אינן אסורין לחרוש ולמשוך כו' אלא מדרבנן: {ח} <b>והר''מ</b> מפרש למשוך בהם העגלה או האבן וכדומה לו ולהנהיג שיקשרם ביחד ויוליכם וזה ענין שאמר הכתוב יחדיו ר''ל לתבר ביניהם וליחדם על איזה דרך שיהיה או לחרישה וזולתה:
<h3>פרק ח - משנה ג</h3>
הַמַּנְהִיג סוֹפֵג אֶת הָאַרְבָּעִים, וְהַיּוֹשֵׁבּ בַּקָּרוֹן סוֹפֵג אֶת הָאַרְבָּעִים. רַבִּי מֵאִיר פּוֹטֵר. וְהַשְּׁלִישִׁית שֶׁהִיא קְשׁוּרָה לָרְצוּעוֹת, אֲסוּרָה:
<b style="color: gray;">רע"ב</b> <b>והיושב בקרון</b>. חייב הואיל ואזלי מחמתיה חשיב כאילו מנהיגן: <b>רבי מאיר פוטר</b>. היושב בקרון דלאו מידי קעביד. ואין הלכה כר''מ: <b>והשלישית שהיא קשורה לרצועות</b>. אם שני סוסים קשורים בקרון וקשר שם חמור אע''ג דבלא חמור קאזלי אסור, ולא חזינן לחמור כמאן דליתיה:
<b style="color: gray;">תוי"ט</b> <b>.אין</b> פירוש למשנה זו
<h3>פרק ח - משנה ד</h3>
אֵין קוֹשְׁרִין אֶת הַסּוּס לֹא לְצִדְדֵי הַקָּרוֹן וְלֹא לְאַחַר הַקָּרוֹן, וְלֹא אֶת הַלֻּבְדְּקִים לַגְּמַלִּים. רַבִּי יְהוּדָה אוֹמֵר, כָּל הַנּוֹלָדִים מִן הַסּוּס, אַף עַל פִּי שֶׁאֲבִיהֶן חֲמוֹר, מֻתָּרִין זֶה עִם זֶה. וְכֵן הַנּוֹלָדִים מִן הַחֲמוֹר, אַף עַל פִּי שֶׁאֲבִיהֶם סוּס, מֻתָּרִין זֶה עִם זֶה. אֲבָל הַנּוֹלָדִים מִן הַסּוּס עִם הַנּוֹלָדִים מֵחֲמוֹר אֲסוּרִים זֶה עִם זֶה:
<b style="color: gray;">רע"ב</b> <b>אין קושרין סוס בצדי הקרון</b>. כשהבקר מושכות בקרון אין קושרין סוס בצדו או אחריו של קרון כדי שילמוד למשוך, לפי שפעמים הסוס שאחר הקרון דוחף את הקרון ומנהיגו בגופו: <b>לובדקס</b>. חמור של לוד והוא גדול ועריץ משאר חמורים ודומה לגמל: <b>אע''פ שאביהן חמור מותרין זה עם זה</b>. שאביו של זה חמור ואביו של זה חמור. וקמ''ל דלא אמרינן אתי צד סוס ומשתמש בצד חמור וצד חמור משתמש בצד סוס, דכיון דאמותיהן שוות אין חוששין לזרע האב {ט}: <b>אבל הנולדים מן החמור עם הנולדים מן הסוס אסורים זה עם זה</b>. כיון שאמו של זה ממין החמורים ואמו של זה ממין הסוסים דבתר זרע האם אזלינן והרי הן שני מינים. והלכה כר' יהודה:
<b style="color: gray;">תוי"ט</b>
{ט} ולעיל במ''ב מפרש דלמ''ד חוששין דכל מיני פרדות מותרין. וצ''ל דודאי למ''ד חוששין כולן מין אחד שסובר כיון שבשניהם יש שני צדדין חשובין כמין אחד. כי מה שיש בזה יש כמו כן בזה. אבל ר''י שסובר דפרדות שאמותיהן בלתי שוות אסורים ה''א דכמו שחושש לזרע האם כמו כן חושש לזרע האב וכי נמי יש ב' צדדים לכל אחד כו' ה''א דניחוש לכל צד וצד שישתמש בצד אחר שאינו מינו קמ''ל דסברת ר''י דאין חוששין כלל לזרע האב וכמאן דליתא. תוי''ט:
<h3>פרק ח - משנה ה</h3>
הַפְּרוּטִיּוֹת אֲסוּרוֹת, וְהָרַמָּךְ מֻתָּר. וְאַדְנֵי הַשָּׂדֶה, חַיָּה. רַבִּי יוֹסֵי אוֹמֵר, מְטַמְּאוֹת בָּאֹהֶל כָּאָדָם. הַקֻּפָּד וְחֻלְדַּת הַסְּנָיִים, חַיָּה. חֻלְדַּת הַסְּנָיִים, רַבִּי יוֹסֵי אוֹמֵר, בֵּית שַׁמַּאי אוֹמְרִים, מְטַמֵּא כַזַּיִת בְּמַשָּׂא, וְכָעֲדָשָׁה בְּמַגָּע:
<b style="color: gray;">רע"ב</b> <b>פרוטיות</b>. מין פרדות שאין אדם יכול לעמוד [עליהן] ולברר ע''י סימנים איזה מהם אמו חמור ואיזה מהם אמו סוס, הלכך אסורין זה עם זה: <b>והרמר מותר</b>. שכולם מין אחד ואמם סוס, ובלשון ערבי קורין לסוסיא נקבה רמ''ך, ודומה לו בני הרמכים: <b>אדני השדה</b>. חיה הגדלה בשדות, וכמין חבל גדול יוצא מן הארץ שגדלה בו אותה חיה, ושמה ידוע'', והוא ידעוני הכתוב בתורה, ומחובר בטבורו באותו חבל היוצא מן הארץ, וצורתו צורת אדם בפרצוף וידים ורגלים ואין כל בריה רשאה לקרב אליו {י} כי הוא הורג וטורף כל הקרב אליו. וכשרוצים לצוד אותו מורים בחצים בחבל עד שנפסק וצועק בקול מר ומת מיד, ואליו רמז באיוב {ה} כי עם אבני השדה בריתך: <b>מטמא באהל כאדם</b>. דכתיב (במדבר יט) וכל אשר יגע על פני השדה, באדם שגדל בשדה: <b>הקופד</b>. שרץ שגופו מלא קוצים וכשאדם נוגע בו כופל עצמו ומכניס ידיו ורגליו בבטנו ונעשה ככדור, וקורין לו בלע''ז אריצ''ו: <b>חולדת הסניים</b>. חולדה הגדלה בסנה: <b>כזית במשא</b>. דמספקא להו אם מין חיה ומטמאה נבלתו בכזית ומטמאה נמי טומאה חמורה במשא לטמא אדם לטמא בגדים כנבלת בהמה {יא} טמאה, או מין שרץ הוא ומטמא בכעדשה אבל אינו מטמא במשא כנבלת בהמה אלא במגע כשרץ. ואין הלכה כר' יוסי לא באדני השדה ולא בחולדת הסנאים:
<b style="color: gray;">תוי"ט</b>
{י} <b>כמלא</b> התבל: {יא} <b>דחיה</b> בכלל בהמה כדאיתא בפ' בהמה המקשה:
<h3>פרק ח - משנה ו</h3>
שׁוֹר בָּר, מִין בְּהֵמָה. וְרַבִּי יוֹסֵי אוֹמֵר, מִין חַיָּה. כֶּלֶב, מִין חַיָּה. רַבִּי מֵאִיר אוֹמֵר, מִין בְּהֵמָה. חֲזִיר, מִין בְּהֵמָה. עָרוֹד, מִין חַיָּה. הַפִּיל וְהַקּוֹף, מִין חַיָּה. וְאָדָם מֻתָּר עִם כֻּלָּם לִמְשֹׁךְ וְלַחֲרֹשׁ וּלְהַנְהִיג:
<b style="color: gray;">רע"ב</b> <b>שור הבר</b>. שור הגדל במדבר: <b>מין בהמה</b>. וחלבו אסור {יב} ואינו טעון כסוי, דסברי רבנן עקרו מן הישוב היה אלא שברח למדבר ונעשה שור בר: <b>מין חיה</b>. וטעון כסוי וחלבו מותר, קסבר עקרו מן המדבר היה. וסימנים שמנו חכמים להכיר בין בהמה לחיה בשאר חיות נאמרו חוץ משור הבר. ואין הלכה כרבי יוסי: <b>כלב מין חיה</b>. נפקא מינה לכותב כל חיה שברשותו לאחר, או למקדיש כל חיה שברשותו {יג}: <b>ר' מאיר אומר מין בהמה</b>. ואין הלכה כר''מ: <b>ערוד</b>. חמור הבר: <b>ואדם מותר עם כולם</b>. דכתיב (דברים כב) לא תחרוש בשור ובחמור, אבל אתה חורש באדם ושור, באדם וחמור:
<b style="color: gray;">תוי"ט</b>
{יב} <b>וכ''כ</b> הר''מ וטעמם דאלו לענין כלאים לא נ''מ דכל ב' מינים אפילו שניהם מין בהמה או חיה אסורים כדתנן במ''ב לענין לחרוש וכ''ש לענין הרבעה והש''ך בסימן רל''ז השיג על הר''ב בזה דנ''מ דלרבנן מותר שור הבר עם השור כדפסק שם בש''ע ולר''י אסור. ת''ח: {יג} <b>ה''ה</b> באדני שדה נמי האי נ''מ:
<h2>פרק ט</h2>
<h3>פרק ט - משנה א</h3>
אֵין אָסוּר מִשּׁוּם כִּלְאַיִם אֶלָּא צֶמֶר וּפִשְׁתִּים. וְאֵינוֹ מִטַמֵּא בַנְּגָעִים אֶלָּא צֶמֶר וּפִשְׁתִּים. אֵין הַכֹּהֲנִים לוֹבְשִׁין לְשַׁמֵּשׁ בְּבֵית הַמִּקֻדָּשׁ אֶלָּא צֶמֶר וּפִשְׁתִּים {ב}. צֶמֶר גְּמַלִּים וְצֶמֶר רְחֵלִים שֶׁטְרָפָן זֶה בָזֶה, אִם רֹב מִן הַגְּמַלִּים, מֻתָּר, וְאִם רֹב מִן הָרְחֵלִים, אָסוּר, מֶחֱצָה לְמֶחֱצָה, אָסוּר. וְכֵן הַפִּשְׁתָּן וְהַקַּנְבּוֹס שֶׁטְרָפָן זֶה בָזֶה:
<b style="color: gray;">רע"ב</b> <b>אין אסור משום כלאים אלא צמר ופשתים</b>. דכתיב (דברים כב) לא תלבש שעטנז צמר ופשתים. שעטנז כלל צמר ופשתים פרט, כלל ופרט אין בכלל אלא מה שבפרט, צמר ופשתים אין מידי אחרינא לא. וצמר הוא צמר רחלים ואילים בלבד דכתיב (מלכים ב ג) ומישע מלך מואב היה נוקד והשיב למלך ישראל מאה אלף כרים ומאה אלף אילים צמר, אין לך קרוי צמר סתם אלא צמר אילים {א} אבל שאר צמר צריך ליתן שם לווי, צמר גמלים צמר ארנבים צמר עזים: <b>ואינו מטמא בנגעים אלא צמר ופשתים</b>. דכתיב (ויקרא יג) והבגד כי יהיה בו נגע צרעת בבגד צמר או בגד פשתים: <b>אין הכהנים לובשים לשמש במקדש אלא צמר ופשתים</b>. דבבגדי כהנים {ג} כתיב שש ובד, והוא פשתן שעולה בד בבד, כלומר קנה יחידי מכל גרעין ואין שני קנים עולים מגרעין אחד. ובאבנט כתיב תכלת וארגמן ותולעת שני. ותכלת, צמר צבוע בדם חלזון. וארגמן, צמר צבוע בצבע אדום ששמו ארגמן והוא לאכ''א בלע''ז. ותולעת שני, הוא צמר צבוע בצבע אדום שקורין כרמז''י: <b>שטרפן</b>. שערבן: <b>מותר</b>. לערב עמהן פשתן לפי שצמר רחלים נתבטל ברוב של גמלים {ד}: <b>וכן פשתן וקנבוס</b>. שנתערבו והרוב מן הקנבוס מותר להביא צמר ולערב עמהם:
<b style="color: gray;">תוי"ט</b>
{א} <b>ירושלמי</b> כלומר אילים זכרים וצמר מוסב על שניהם. ושניהם מין א' אלא שאילים זכרים וכרים נקבות: {ב} <b>צמר</b> ופשתים. במ''ג פי, 'א דנגעים תנן דבגדים צבועים אינן מטמאין בנגעים ולענין כלאים בין לבנים בין צבועים: {ג} <b>ר''ל</b> כהנים הדיוטים ולהכי נקט בתר הכי אבנט דאלו בבגדי כהן גדול איכא נמי מעיל אפוד וחושן: {ד} <b>וילפינן</b> ליה בפ''ק דחולין די''א מאחרי רבים להטות דכל האסורים בטלים ברובא דאיתא קמן ובמידי דיבש ביבש מין במינו אפי' מדרבנן א''צ יותר. ובתר שמא אזלינן מין במינו ואפילו אית לחד שם לווי כדאיתא בפ''ב דע''ג:
<h3>פרק ט - משנה ב</h3>
הַשִּׁירָיִים וְהַכָּלָךְ אֵין בָּהֶם מִשּׁוּם כִּלְאַיִם, אֲבָל אֲסוּרִים מִפְּנֵי מַרְאִית הָעָיִן. הַכָּרִים וְהַכְּסָתוֹת אֵין בָּהֶם מִשּׁוּם כִּלְאַיִם, וּבִלְבַד שֶׁלֹּא יִהְיֶה בְשָׂרוֹ נוֹגֵעַ בָּהֶן {ט}. אֵין עֲרַאי לְכִלְאָיִם. וְלֹא יִלְבַּשׁ כִּלְאַיִם אֲפִלּוּ עַל גַּבֵּי עֲשָׂרָה, אֲפִלּוּ לִגְנֹב אֶת הַמֶּכֶס:
<b style="color: gray;">רע"ב</b> <b>השיריים והכלד</b>. מינים של משי הן {ה}, והכלך גדל בכרכי הים ותבניתו כתבנית הזהב, והוא רך ביותר ודומה לצמר {ו}: <b>אבל אסורים</b>. דאתי לאחלופי בצמר ופשתים. ומפני שלא היו מצויין ביניהם לא היו מכירים בהן ואתי לאחלופי הלכך אסורים מפני מראית העין. אבל האידנא שהמשי מצוי בינינו והכל יודעים ומכירים בו אין אסור שום מין של משי בצמר או בפשתים, וכן הקנבוס שרי בין בצמר בין כפשתים שהכל מכירים בו {ז}: <b>הכרים והכסתות אין בהם משום כלאים</b>. לפי שהן עשויין לשכיבה והתורה אמרה (ויקרא יט) לא יעלה עליך אבל אתה מותר להציעו תחתיך. והני מילי כשהן קשים ורקנים ונתונים על גבי אצטבא אז הן מותרין כשאין בשרו [נוגע] בהם, אבל אם הם רכים או מלאים או אפילו רקנים ומונחים על גבי מטה {ח} אפילו עשר מצעות זו על גבי זו וכלאים תחתיהם אסור לישן עליה לפי שנכפפים תחתיו ונכרכים על בשרו: <b>אין עראי לכלאים</b>. דלבישת עראי לבישה היא {י}: <b>אפילו על גבי עשרה</b>. ואע''פ שאינו נהנה מן הכלאים: <b>את המכס</b>. ראיתי לקצת מרבותי שפירשו כגון במקום שהיהודים פורעים מכס למוכס העומד מאליו, ולובש כלאים כדי שלא יכיר שהוא יהודי. ולי נראה לגנוב את המכס לפי שאין אדם נותן מכס מבגדים שהוא לובש. וסתם משנה זו [סברה] דבר שאין מתכוין אסור, ופליגא אאידך סתמא דתנן מוכרי כסות מוכרין כדרכן {יא}:
<b style="color: gray;">תוי"ט</b>
{ה} <b>וידמו</b> כאלו הם צמר ופשתים מפני שהאחד מהמינים ההם חלק כמו פשתן והשני יש בו יבשות והוא שעיר כמו הצמר: {ו} <b>הוא</b> לשון הר'מ ובפ' ב''מ כתב פירוש אחר: {ז} <b>אינו</b> מוסב על והאידנא אלא בא לומר דהקנבוס שרי לעולם שהכל מכירין בו: {ח} <b>ירושלמי</b> ופירש הר''ש מטה של חבלים שנשקע תחתיו וצדי הכר עולים עליו אבל נסרים של עשן קשה ואינו נשקע: {ט} <b>נוגע</b> בהן. דאז חיישינן שמא תכרך כו' כמ''ש הר''ב מ''ד: {י} <b>ובריש</b> התכלת מייתי לה ומשמע דאיירי בטלית קטנה אע''פ שאין הגדול יוצא בה עראי. הר''ש: {יא} <b>והר''מ</b> לא פירש דפליגי וכן בחבורו פסק לתרוייהו. וכתב בכ''מ שטעמו דהכא שאני דכיון שהוא לובש ממש הרי עבר על לא תלבש שעטנז אבל מוכרי כסות שאינם לובשים ממש אלא מעלים עליהם מותר אם אינו מתכוין:
<h3>פרק ט - משנה ג</h3>
מִטְפְּחוֹת הַיָּדַיִם, מִטְפְּחוֹת הַסְּפָרִים, מִטְפְּחוֹת הַסַּפָּג, אֵין בָּהֶם מִשּׁוּם כִּלְאָיִם. רַבִּי אֶלְעָזָר אוֹסֵר. וּמִטְפְּחוֹת הַסַּפָּרִים, אֲסוּרוֹת מִשּׁוּם כִּלְאָיִם:
<b style="color: gray;">רע"ב</b> <b>מטפחות הידים</b>. שמנגבים בהם כשנוטלים את הידים: <b>מטפחות הספרים</b>. שנותנים על גבי ספר תורה: <b>ומטפחות ספג</b>. שמנגב בהם כל גופו אחר שרחץ: <b>ר' אלעזר אוסר</b>. מטפחות ידים לפי שפעמים מחמם בה ידיו, ומטפחות ספרים פעמים שמשימה בחיקו ומתחמם, ומטפחות הספג פעמים שרואה את רבו ומתעטף בה. והלכה כר''א: <b>מטפחות ספרים</b>. המגלחים בני אדם, ופורסים עליהם מטפחת כדי שלא יתלכלכו בגדיהם: <b>אסורים משום כלאים</b>. ובהא מודה ת''ק לפי שיש להן בית ראש ולובשים אותן דרך מלבוש, והכי מוכח בירושלמי:
<b style="color: gray;">תוי"ט</b> <b>.אין</b> פירוש למשנה זו
<h3>פרק ט - משנה ד</h3>
תַּכְרִיכֵי הַמֵּת וּמַרְדַּעַת שֶׁל חֲמוֹר, אֵין בָּהֶם מִשּׁוּם כִּלְאָיִם. לֹא יִתֵּן הַמַּרְדַּעַת עַל כְּתֵפוֹ {יג} אֲפִלּוּ לְהוֹצִיא עָלֶיהָ זֶבֶל:
<b style="color: gray;">רע"ב</b> <b>תכריכי המת</b>. שהמת נקבר בהם אין בהן משום כלאים דכתיב (תהלים פח) במתים חפשי כיון שמת אדם נעשה חפשי מן המצות {יב}: <b>ומרדעת חמור</b>. היא קשה יותר מכרים וכסתות, הלכך אפילו בשרו נוגע לא חיישינן שמא תכרך נימא על בשרו. ודוקא כשהכלאים נכרים ונראים בה אבל בגד שאבד בו כלאים לא יעשנו מרדעת לחמור, דחיישינן שמא יקח ממנו טלאי לבגדו, הואיל ואין הכלאים ניכרים:
<b style="color: gray;">תוי"ט</b>
{יב} ואינם חייבים החיים לנהוג בהם איסור ולא שום מצוה ממצות הכתוב כגון ציצית ותפילין ומזוזות ודומה לאלו. הר''מ: {יג} <b>על</b> כתיפו. וטעמא משום דלא שרינן מפני שהוא קשה אלא בהצעה שהוא מדרבנן אבל 'לא בהעלאה שהוא מדאורייתא:
<h3>פרק ט - משנה ה</h3>
מוֹכְרֵי כְסוּת מוֹכְרִין כְּדַרְכָּן, וּבִלְבַד שֶׁלֹּא יִתְכַּוְּנוּ בַּחַמָּה מִפְּנֵי הַחַמָּה, וּבַגְּשָׁמִים מִפְּנֵי הַגְּשָׁמִים. וְהַצְּנוּעִים מַפְשִׁילִין בְּמַקֵּל (לַאֲחוֹרֵיהֶם):
<b style="color: gray;">רע"ב</b> <b>מוכרי כסות מוכרים כדרכן</b>. לובשים בגדי כלאים להראות לקונה מדת ארכו ורחבו, ובלבד שלא יתכוונו להנאתן. ואע''ג דאם מתכוון איכא איסורא דאורייתא, כי לא מתכוון שרי לכתחילה {יד}. וכן הלכה: <b>והצנועים</b>. המחמירים על עצמן: <b>מפשילין במקל</b>. נותנים המקל על כתפיהם והכלאים מונחים בקצהו ואין כתפיהם נוגעות בכלאים:
<b style="color: gray;">תוי"ט</b>
{יד} <b>מסיים</b> הר''ש ופליגי אסתמא דלעיל מ''ב:
<h3>פרק ט - משנה ו</h3>
תּוֹפְרֵי כְסוּת תּוֹפְרִין כְּדַרְכָּן, וּבִלְבַד שֶׁלֹּא יִתְכַּוְּנוּ בַּחַמָּה מִפְּנֵי הַחַמָּה, וּבַגְּשָׁמִים מִפְּנֵי הַגְּשָׁמִים. וְהַצְּנוּעִים תּוֹפְרִים בָּאָרֶץ:
<b style="color: gray;">רע"ב</b> <b>תופרין כדרכן</b>. מניחין הכלאים על הברכים ועל השוקים כשהן תופרים:
<b style="color: gray;">תוי"ט</b> <b>.אין</b> פירוש למשנה זו
<h3>פרק ט - משנה ז</h3>
הַבַּרְסִין וְהַבַּרְדְּסִין וְהַדַּלְמְטִקְיוֹן וּמִנְעֲלוֹת הַפִּנּוֹן, לֹא יִלְבַּשׁ בָּהֶן עַד שֶׁיִּבְדֹּק. רַבִּי יוֹסֵי אוֹמֵר, הַבָּאִים מֵחוֹף הַיָּם וּמִמְּדִינַת הַיָּם אֵינָן צְרִיכִין בְּדִיקָה, מִפְּנֵי שֶׁחֶזְקָתָן בַּקַּנְבּוֹס. וּמִנְעָל שֶׁל זֶרֶד אֵין בּוֹ מִשּׁוּם כִּלְאָיִם:
<b style="color: gray;">רע"ב</b> <b>הברסין והברדסין</b>. שניהם עשויין מצמר ומכסים בה את המטות אלא שאלו דקין ואלו עבין: <b>דולמטיקיון</b>. בתי שוקים, קאלצי''ש בלע''ז: <b>מנעל הפינון</b>. מנעל שעושות מפסולת הצמר: <b>עד שיבדוק</b>. שמא יש פשתן מעורב בהן: <b>הבאים מחוף הים וממדינת הים</b>. מחוף הים שהוא במדינת הים: <b>שחזקתו מן הקנבוס</b>. משנה זו נשנית בראשונה בזמן שלא היה הפשתן מצוי בכל מקום, אבל בזמן הזה שהפשתן מצוי בכ''מ כולם צריכים בדיקה הלכך הלוקח בגדים תפורים מן הנכרי בזמן הזה לא ילבש עד שיבדוק יפה: <b>ומנעל של זרב</b>. מנעלים של עור ומחופים בפנים בלבדים או בצמר עב ומגיעין עד הירך, כעין אותן שקורין בורזקיש בלע''ז ובערבי כופ''ש. ולפי שעשוין לחמם הרגל קרויין של זרב לשון יזורבו נצמתו (איוב ו): <b>אין בו משום כלאים</b>. אין חוששין שמא פשתים מעורב בהם {טו}:
<b style="color: gray;">תוי"ט</b>
{טו} ולא ידענו טעמא מאי דאין חוששין שיהיו עושי המנעול ההוא נזהרים למנוע אפילו חוט אחת של פשתן. והר''מ בחבורו כתב מנעל שהוא כלאים ואין לו עקב ומותר לפי שעור הרגל קשה הוא ואינו נהנה כשאר עור הגוף ומפרש הכ''מ דפירש זרב היינו שבימות החמה לובשים אותו ויש בו פשתן ולפעמים משימים בו גם כן צמר כדי ללבשו בימות הקור ומה שכתב אין לו עקב הוא דצורתו כך הוא.
<h3>פרק ט - משנה ח</h3>
אֵין אָסוּר מִשּׁוּם כִּלְאַיִם אֶלָּא טָווּי וְאָרוּג, שֶׁנֶּאֱמַר (דברים כב) לֹא תִלְבַּשׁ שַׁעַטְנֵז, דָּבָר שֶׁהוּא שׁוּעַ טָווּי וָנוּז {טז}. רַבִּי שִׁמְעוֹן בֶּן אֶלְעָזָר אוֹמֵר, נָלוֹז וּמֵלִּיז הוּא אֶת אָבִיו שֶׁבַּשָּׁמַיִם עָלָיו:
<b style="color: gray;">רע"ב</b> <b>שוע טווי ונוז</b>. שוע סרוק במסרק ושוע חלק. איש חלק מתרגמינן גבר שעיע: <b>נוז</b>. שזור דהיינו ב' חוטין שזורין יחד. ועיקר כלאים מן התורה שיהיה הצמר סרוק וטווי ושזור לבדו, וכן הפשתן סרוק וטווי ושזור לבדו, ואח''כ יהיו ארוגים יחדו או מחוברים יחד בשתי תכיפות דהוו כאריג. ומש''ה איצטריך קרא למשרי כלאים בציצית לפי שחוטי תכלת שזורים הם דכתיב פתיל תכלת טווי ושזור, וכן חוט לבן, וכשמחברן יחד בשתי תכיפות הוו כלאים גמורים דאורייתא. והא דתנן הכא אין אסור משום כלאים אלא טווי וארוג שנאמר (דברים כג) לא תלבש שעטנז, לאו למדרש אריג משעטנז דאריג מיחדו נפקא דדרשינן מיניה דאף שתי תכיפות הוי חבור, ולא מייתי שעטנז אלא משום טווי. וראיתי לאחד מרבותינו שפירש שוע טווי הצמר לבד והפשתים לבד, ונוז כלומר ואח''כ נוז דהיינו שניהם ארוגים יחד והכי מתישב לישנא דמתניתין שפיר טפי, והכי משמע בירושלמי ופירושים הרבה מצאתי לרבותי בפירוש שוע טווי ונוז וכולהו אית להו פרכא לבד מהאי דלית ליה פרכא: <b>נלוז ומליז</b>. עקום ומעקם דרכי אביו שבשמים עליו. לשון אל ילוזו מעיניך (משלי ג):
<b style="color: gray;">תוי"ט</b>
{טז} שוע טווי ונוז. תימה דפתח בטווי וארוג וסיים בשוע טווי ובתוספות הקשה גם כן על פירוש הא' בדברי הר''ב דמתניתין משמע דארוג היינו נוז כדתנן שנאמר וכו'. ואור''ת דעל כרחך לאו למדרש כל שעטנז קאתי כו' ואם תאמר אמאי תני ארוג. יש לומר דכמו דתני טווי משום דמנוטריקון נפקא הכי נמתני ארוג דמדרשא דיחדו נפקא. ושוע ונוז דכתיב בהדיא לא הוצרך להתנות בהם ברישא ועיין באריכות:
<h3>פרק ט - משנה ט</h3>
הַלְּבָדִים אֲסוּרִים, מִפְּנֵי שֶׁהֵם שׁוּעִים. פִּיו שֶׁל צֶמֶר בְּשֶׁל פִשְׁתָּן אָסוּר, מִפְּנֵי שֶׁהֵם חוֹזְרִין בָּאָרִיג. רַבִּי יוֹסֵי אוֹמֵר, מְשִׁיחוֹת שֶׁל אַרְגָּמָן אֲסוּרוֹת, מִפְנֵי שֶׁהוּא מוֹלֵל עַד שֶׁלֹּא קוֹשֵׁר. לֹא יִקְשֹׁר סֶרֶט שֶׁל צֶמֶר בְּשֶׁל פִּשְׁתָּן לַחְגֹּר בּוֹ אֶת מָתְנָיו, אַף עַל פִּי שֶׁהָרְצוּעָה בָאֶמְצַע:
<b style="color: gray;">רע"ב</b> <b>הלבדים</b>. צמר טרוף בלא טוויה ואריגה ועושין ממנו בגד. ואם טרף צמר ופשתים יחד ועשה מהן בגד אסורים מדרבנן, דדוקא מן התורה הוא מצריך שלשתן שוע טווי ונוז אבל מדרבנן בחד מנייהו סגי או שוע או טווי או נוז, והנך כיון שהם שועין אסורים מדבריהם: <b>פיו של צמר בשל פשתן</b>. האורגים אחר שמשלימים הבגד רגילים לעשות על שפתו [ג'] וד' חוטין עב כדי שיתקיים הבגד והוא קרוי פיו, ואם הבגד של פשתן אסור לעשות פיו של צמר: <b>מפני שחוזרין לאריג</b>. מסבבין את האריג. פ''א דומין לאריג: <b>משיחות של ארגמן</b>. יתירים וחבלים של צמר צבוע ארגמן: <b>אסורות</b>. לחגור על גבי חלוק של פשתן: <b>מפני שהוא מולל עד שלא קושר</b>. שדרכן לחבר במלילה החגור של צמר עם החלוק של פשתן קודם שיקשר בה מתניו: <b>לא יקשור סרט של צמר בשל פשתן</b>. שלא יעשה אדם חגורות של צמר וחגורות של פשתן ויקשרם זה בזה: <b>אע''פ שהרצועה באמצע</b>. כגון רצועה של עור שמשיחות של פשתן בראשה א' ומשיחות של צמר בראשה האחר וכשהוא חוגר בה קושר שני ראשיה של צמר ושל פשתן זה בזה. דאי לאו הכי פשיטא דשרי שהרי מעשים בכל יום {יז} דבגדים של צמר משימים תחתיהם עורות טלאים שהם תפורים בפשתן:
<b style="color: gray;">תוי"ט</b>
{יז} <b>והרא''ש</b> במסכת נדה כתב דהך שרי טפי:
<h3>פרק ט - משנה י</h3>
אוֹתוֹת הַגַּרְדִּין וְאוֹתוֹת הַכּוֹבְסִים, אֲסוּרוֹת מִשּׁוּם כִּלְאָיִם. הַתּוֹכֵף תְּכִיפָה אַחַת, אֵינָהּ חִבּוּר, וְאֵין בָּהּ מִשּׁוּם כִּלְאַיִם, וְהַשּׁוֹמְטָהּ בַּשַּׁבָּת, פָּטוּר. עָשָׂה שְׁנֵי רָאשֶׁיהָ לְצַד אֶחָד, חִבּוּר, וְיֶשׁ בָּהּ מִשּׁוּם כִּלְאַיִם, וְהַשּׁוֹמְטָהּ בַּשַּׁבָּת, חַיָּב. רַבִּי יְהוּדָה אוֹמֵר, עַד שֶׁיְּשַׁלֵּשׁ. הַשַּׂק וְהַקְּפָּה {יח} מִצְטָרְפִין לַכִּלְאָיִם:
<b style="color: gray;">רע"ב</b> <b>אותות הגרדיים</b>. דרך האורגים והכובסים לרשום שם הבעלים על הבגד במעשה רוקם כדי שלא יתחלפו של א' בשל חבירו. ואם הבגד של צמר ואותות של פשתן או איפכא אסור משום כלאים: <b>תכיפה א'</b>. תחיבה אחת שתחב המחט בבגד פעם אחת בלבד: <b>אינו חבור</b>. לטומאה ולטהרה. ואם נטמא אחד מהם לא נטמא חבירו, ואם הזה על א' מהם לא הזה על חבירו: <b>ואין בה משום כלאים</b>. אם א' של צמר וא' פשתים וחברם בתכיפה אחת: <b>והשומטה בשבת</b>. על מנת לחזור ולתפור פטור, ולא הוי כקורע ע''מ לתפור שתי תפירות דחייב: <b>עשה שני ראשיה לצד א'</b>. כגון שהעביר המחט פעם א' ולא העביר כל החוט והעביר המחט פעם שנית ונמצאו שני ראשיה לצד א' וקשרן, דאם לא קשר שני ראשי החוט יחד אינו מתקיים: <b>עד שישלש</b>. שיכניס ויוציא ויחזור ויכניס שלשה פעמים. ואין הלכה כר''י: <b>השק והקופה מצטרפין לכלאים</b>. אם חתיכת בגד צמר מחוברת לשק וחתיכת בגד פשתים מחוברת לקופה, וחברן יחד בשתי תכיפות מצטרפות, אע''פ שהן מחוברות לשני כלים, ולא אמרינן האי לחודיה קאי והאי לחודיה קאי ואינן חבור. וה''ה אם מחוברים לשאר כלים דהוי דינן כמו שק וקופה:
<b style="color: gray;">תוי"ט</b>
{יח} <b>והקופה</b>. שהוא גם כן דרך ללובשו: