<h1>משנה - מעשרות</h1>

<h2>פרק א</h2>
<h3>פרק א - משנה א</h3>
כְּלל אָמְרוּ בַּמַּעֲשְׂרוֹת, כָּל שֶׁהוּא אֹכֶל, וְנִשְׁמָר, וְגִדּוּלָיו מִן הָאָרֶץ, חַיָּב בַּמַּעַשְׂרוֹת. וְעוֹד כְּלָל אַחֵר אָמְרוּ, כָּל שֶׁתְּחִלָּתוֹ אֹכֶל וְסוֹפוֹ אֹכֶל, אַף עַל פִּי שֶׁהוּא שׁוֹמְרוֹ לְהוֹסִיף אֹכֶל, חַיָּב קָטָן וְגָדוֹל. וְכָל שֶׁאֵין תְּחִלָּתוֹ אֹכֶל, אֲבָל סוֹפוֹ אֹכֶל, אֵינוֹ חַיָּב עַד שֶׁיֵּעָשֶׂה אכֶל:
<b style="color: gray;">רע"ב</b> <b>כלל אמרו במעשרות כל שהוא אוכל</b>. למעוטי סטיס שקורין בערבי ני''ל, וקוצה שקורין בערבי אלעצפו''ר, שאלו אינן אוכל, אע''פ שהן נאכלים ע''י הדחק. ואינם חייבים במעשרות: <b>ונשמר</b>. למעוטי הפקר שאין לו בעלים שישמרוהו: <b>וגדוליו מן הארץ</b>. למעוטי כמהין ופטריות. וכל הני ילפינן מקרא, דכתיב (דברים יד) עשר תעשר את כל תבואת זרעך וכו'. את כל תבואת, דומיא דתבואה שהוא אוכל. זרעך, המיוחד. לך {א} פרט להפקר שאין לו בעלים מיוחדים. זרעך דבר שזורעים אותו מצמיח, פרט לכמהין ופטריות שאינן נזרעות: <b>כל שתחלתו אוכל וסופו אוכל</b>. כגון ירקות, שמיד כשהן גדלים ראוין לאכילה, ומשמרין אותו עד שיגדל ויוסיף אוכל: <b>חייב קטן וגדול</b>. שהרי ראוין לאכילה בין גדולים בין קטנים: <b>וכל שאין תחלתו אוכל</b>. כגון מיני פירות: <b>אינו חייב עד שיעשה אוכל</b>. דכתיב (ויקרא כז) מזרע הארץ מפרי העץ, עד שיגדל ויעשה פרי:
<b style="color: gray;">תוי"ט</b>
{א} ולעיל בפ''ק דפאה מ''ו דריש מדכתיב (דברים י''ד) ובא הלוי כי אין לו חלק ונחלה עמך:
<h3>פרק א - משנה ב</h3>
מֵאֵימָתַי הַפֵּרוֹת חַיָּבוֹת בַּמַּעַשְׂרוֹת {ב}, הַתְּאֵנִים מִֹשֶּיַבְחִילוּ. הָעֲנָבִים וְהָאֳבָשִׁים, מִשֶּׁהִבְאִישוּ. הָאוֹג וְהַתּוּתִים, מִשֶּׁיַּאְדִּימוּ. וְכָל הָאֲדֻמִּים מִשֶּׁיַּאְדִימוּ. הָרִמּוֹנִים, מִשֶּׁיִּמַּסּוּ. הַתְּמָרִים, מִשֶּׁיַּטִילוּ שְׂאוֹר. הָאֲפַרְסְקִים, מִשֶּׁיַּטִילוּ גִידִים. הָאֱגוֹזִים, מִשֶּׁיַּעֲשׂוּ מְגוּרָה. רַבִּי יְהוּדָה אוֹמֵר, הָאֱגוֹזִים וְהַשְּׁקֵדִים, מִשֶּׁיַּעֲשׂוּ קְלִפָה:
<b style="color: gray;">רע"ב</b> <b>מאימתי הפירות חייבים במעשרות</b>. דתחלתן אינו אוכל וצריך ליתן שיעור לכל פרי ופרי מאימתי יגיע זמנו להיות ראוי לאכילה: <b>משיבחילו</b>. תחילת בשולם קרוי בוחל, ודוגמא לזו תחילת ימי הנעורים באשה קרוי בוחל. ומפרש בגמרא משילבין ראשיהם זהו התחלת בשולם: <b>האבשים</b>. מין ממיני הענבים הרעים כמו ויעש באושים (ישעיה ה): <b>משהבאישו</b>. שנתבשלו כל כך עד שהחרצנים שבפנים נראים מבחוץ מתוך הקליפה. ואשכול שיש בו גרגיר א' שהגיע לשיעור זה הוי כולו חבור למעשרות: <b>והאוג</b>. אילן שפירותיו אדומים, וקורין לו בלע''ז {א} קורניאול''י: <b>והתותים</b>. בערבי תו''ת ובלע''ז {ב} מורא''ש: <b>משימסו</b>. משיתמעך האוכל מתחת ידו. ואם הגיעה אפילו פרידה אחת של רמון לשיעור זה כל הרמון חייב במעשרות: <b>משיטילו שאור</b>. משיפתחו כשאור שיש בו סדקים: <b>משיטילו גידים</b>. כשמתחילים להתבשל נראים בהם כמין גידים אדומים: <b>משיעשו מגורה</b>. משיבדל האוכל מן הקליפה החיצונה ויהיה האוכל כאילו מונח במגורה דהיינו אוצר: <b>משיעשו קליפה</b>. הקליפה התחתונה הסמוכה לאוכל ואינה נעשית אלא אחר גמר בשול הפרי. ואין הלכה כר' יהודה:
<b style="color: gray;">תוי"ט</b>
{ב} <b>חייבות</b>. פירוש כשאוכל קבע. אבל עראי רשאי עדיין לאכול עד שיגיעו זמנים אחרים:
<h3>פרק א - משנה ג</h3>
הֶחָרוּבִין, מִשֶּׁיִּנָּקֵדוּ. וְכָל הַשְּׁחוֹרִים מִשֶׁיִּנָּקֵדוּ. הָאֲגָסִים וְהַקְּרֻסְטוּמֵלִין וְהַפָּרִישִׁין וְהָעֻזְרָדִים, מִשֶּׁיִּקָּרֵחוּ. וְכָל הַלְּבָנִים מִשֶּׁיִּקָּרֵחוּ. הַתִּלְתָּן, מִשֶּׁתְּצַמֵחַ. הַתְּבוּאָה וְהַזֵּיתִים, מִשֶּׁיַּכְנִיסוּ שְׁלִישׁ:
<b style="color: gray;">רע"ב</b> <b>מששינקדו</b>. משיהיה בהם נקודות שחורות. כי בגמר בשולם הם מתחילים להשחיר: <b>וכל השחורים</b>. כגון ענבי הדס וענבי סנה: <b>אגסים</b>. בערבי אג''ס, ובלע''ז {ג} פירא''ש: <b>קרוסטמלין</b>. תפוחים קטנים הדומים לעפצים שקורין מילין: <b>פרישין קונדוניי''ש</b> ! {א} <b>בלע''ז, ובערבי ספרג''ל: עוזרדין</b>. בערבי זערו''ד, ובלע''ז {ב} סורב''ש: <b>משיקריחו</b>. פירות הללו בקטנן מכוסים שערות דקות כמין נוצה, וכשיתחילו להתבשל נקרחים מעט מעט, ובגמר בשולם נופל הכל: <b>התלתן משיצמח</b>. משהיה נגמר בבשולו עד שאם היו זורעים אותו היה צומח. וסימן לידע מתי הגיע לשיעור זה, נותן אותו לתוך המים וכל פרידה ששוקעת רובה במים בידוע שאם יזרענה תצמיח. ודרשינן לה מדכתיב (דברים יד) עשר תעשר את כל תבואת זרעך, דבר שהוא נזרע ומצמיח: <b>משיכניסו שליש</b>. שנתגדלו שליש ממה שעתידין להתגדל. אי נמי כשבא לעצרן ולסוחטן {ג} מוציא מהן עכשיו שליש ממה שמוציא כשנתבשלו יפה:
<b style="color: gray;">תוי"ט</b>
{ג} <b>לענין</b> זיתים כתב כן ולענין תבואה כשבא לטוחנן. תוי''ט:
<h3>פרק א - משנה ד</h3>
וּבַיָרָק, הַקִּשּׁוּאִים וְהַדְּלוּעִים וְהָאֲבַטִיחִים וְהַמְּלָפְפוֹנוֹת, הַתַּפּוּחִים וְהָאֶתְרוֹגִין, חַיָּבִים גְּדוֹלִים וּקְטַנִּים. רַבִּי שִׁמְעוֹן פּוֹטֵר אֶת הָאֶתְרוֹגִים בְּקָטְנָן. הַחַיָּב בַּשְּׁקֵדִים הַמָּרִים, פָּטוּר בַּמְּתוּקִים, הַחַיָּב בַּמְּתוּקִים, פָּטוּר בַּמָּרִים:
<b style="color: gray;">רע"ב</b> <b>ובירק הקשואים והאבטיחים</b>. הכי קאמר ד' מינים הללו בירק, שהן הקשואין והאבטיחים והדלועין והמלפפונות, ובפירות האילן התפוחים והאתרוגים, חייבים בין גדולים בין קטנים, לפי שתחלתן אוכל וסופן אוכל והן נאכלים בין גדולים בין קטנים: <b>רבי שמעון פוטר את האתרוגין בקטנן</b>. דסבירא ליה שאין נאכלים קטנים, ולא הוי תחלתן אוכל. ואין הלכה כרבי שמעון: <b>שקדים המרים</b>. נאכלים בקטנן ואין נאכלים בגדלן. ושקדים מתוקים איפכא:
<b style="color: gray;">תוי"ט</b> <b>.אין</b> פירוש למשנה זו
<h3>פרק א - משנה ה</h3>
אֵיזֶהוּ גָּרְנָן לַמַּעַשְׂרוֹת, הַקִּשּׁוּאִים וְהַדְּלוּעִים, מִשֶּׁיְּפַקְסוּ. וְאִם אֵינוֹ מְפַקֵּס, מִשֶּׁיַּעֲמִיד עֲרֵמָה. אֲבַטִיחַ, מִשֶּׁיְּשַׁלֵּק. וְאִם אֵינוֹ מְשַׁלֵּק, עַד שֶׁיַּעֲשֶׂה מֻקְצֶה. יָרָק הַנֶּאֱגָד, מִשֶּׁיֹּאגַד. אִם אֵינוֹ אוֹגֵד, עַד שֶׁיְּמַלֵּא אֶת הַכֶּלִי. וְאִם אֵינוֹ מְמַלֵּא אֶת הַכֶּלִי, עַד שֶׁיִּלְקוֹט כָּל צָרְכּוֹ. כַּלְכָּלָה, עַד שֶׁיְּחַפֶּה {ד}. וְאִם אֵינוֹ מְחַפֶּה, עַד שֶׁיְמַלֵּא אֶת הַכֶּלִי. וְאִם אֵינוֹ מְמַלֵּא אֶת הַכֶּלִי עַד שֶׁיִּלְקוֹט כָּל צָרְכּוֹ. בַּמֶּה דְבָרִים אֲמוּרִים, בְמוֹלִיךְ לַשּׁוּק. אֲבָל בְּמוֹלִיךְ לְבֵיתוֹ, אוֹכֵל מֵהֶם עֲרַאי עַד שֶׁהוּא מַגִּיעַ לְבֵיתוֹ:
<b style="color: gray;">רע"ב</b> <b>איזהו גרנן למעשרות</b>. אימתי הוקבעו הפירות למעשר ואסור לאכול מהן עראי, כמו התבואה בגורן. שאף על פי שהגיעו הפירות לעונת המעשרות עדיין מותר לאכול מהן עראי עד שיהא גרנן למעשרות: <b>משיפקסו</b>. משינטל פיקס שלהם והוא שער הצומח בהן כשהן קטנים וכשנתבשלו כל צרכן נושר: <b>משיעמיד ערימה</b>. שיעשה מהן כרי: <b>משישלק</b>. שילוק לאבטיח כמו פיקוס לדלועים: <b>מוקצה</b>. לפי שאין עושים ערימה מן האבטיחים אלא שוטחים אותם, ומקום ששוטחים בו הפירות קרוי מוקצה: <b>ירק הנאגד</b>. שדרכו למכרו אגודות: <b>ואם אינו ממלא את הכלי</b>. כגון שרוצה למלאות שנים או שלשה כלים, אוכל מכל אחד עראי עד שימלא את האחרון: <b>כלכלה</b>. המלקט ירק לתוך הכלכלה דהיינו סל: <b>משיחפה</b>. את הירק בהוצין או בעלין שדרכן לכסות בו: <b>בד''א</b>. שזהו גרנן למעשרות: <b>במוליר לשוק</b>. למכור, דלאו בדעתו הדבר תלוי שמא ימצא לקוחות ויהיו הפירות טבולים שהמקח קובע למעשר: <b>אבל במוליך לביתו אוכל עראי עד שמגיע לביתו</b>. דבדעתו תלוי הדבר ולא יהיו הפירות טבולים עד שיגיע לביתו, שהטבל אינו חייב במעשר עד שיראה פני הבית, דכתיב (דברים כו) בערתי הקדש מן הבית:
<b style="color: gray;">תוי"ט</b>
{ד} שיחפה. פירוש פעמים שאין רצונו למלאותה ומכסה הפירות שבכלכלה בעלין או בהוצין ובכיוצא בהם והיינו דקאמר משיחפה. בשם הפירוש:
<h3>פרק א - משנה ו</h3>
הַפֶּרֶד וְהַצִּמּוּקִין {ה} וְהֶחָרוּבִין, מִשֶּׁיַּעֲמִיד עֲרֵמָה {ו}. הַבְּצָלִים, מִשֶּׁיְּפַקֵּל. וְאִם אֵינוֹ מְפַקֵּל, מִשֶּׁיַּעֲמִיד עֲרֵמָה. הַתְּבוּאָה, מִשֶּׁיְּמָרֵחַ. וְאִם אֵינוֹ מְמָרֵחַ, עַד שֶׁיַּעֲמִיד עֲרֵמָה. הַקִּטְנִיּוֹת, מִשֶּׁיִּכְבּוֹר. וְאִם אֵינוֹ כוֹבֵר, עַד שֶׁיְּמָרֵחַ. אַף עַל פִּי שֶׁמֵּרַח, נוֹטֵל מִן הַקֻּטָעִים וּמִן הַצְּדָדִים וּמִמַּה שֶׁבְּתוֹךְ הַתֶּבֶן וְאוֹכֵל:
<b style="color: gray;">רע"ב</b> <b>הפרד</b>. רגילין היו לפרד ברמונים וליבשן, ואותן הגרגרים יבשים קרויין פרד ע''ש שמפרידים אותן כדי שתכנס בהן [החמה] מכל צד: <b>משיפקל</b>. כמו משיקלף {ז}, כלומר משיסיר מעליהן הקליפות הרעות: <b>משימרח</b>. אחר שמנקין התבואה מן המוץ שלה צוברים אותה במקום א' בגורן ומיפה פני הכרי ומחליקין אותו, והוא הנקרא מרוח: <b>משיכבור</b>. לפי שרגילים לעקור הקטנית עם העפר צריך לכברם בכברה: <b>קוטעים</b>. שבלים קטועים שלא נדושו: <b>מן הצדדים</b>. צדי הכרי שלא נתמרח: <b>וממה שבתור התבן</b>. שלא נזרה מן המוץ:
<b style="color: gray;">תוי"ט</b>
{ה} <b>הצמוקין</b>. הענבים היבשים. הר''מ: {ו} <b>משיעמיד</b>. ערימה שדרך להעמידם כראש הגג ליבשם. פי': {ז} <b>בחלוף</b> כמו שמלה שלמה:
<h3>פרק א - משנה ז</h3>
הַיַּיִן, מִשֶּׁיְּקַפֶּה. אַף עַל פִּי שֶׁקִּפָּה, קוֹלֵט מִן הַגַּת הָעֶלְיוֹנָה וּמִן הַצִּנוֹר, וְשׁוֹתֶה. הַשֶּׁמֶן, מִשֶּׁיֵּרֵד לָעוּקָה. אַף עַל פִּי שֶׁיָּרַד, נוֹטֵל מִן הֶעָקָל וּמִבֵּין הַמֶּמֶל וּמִבֵּין הַפַּצִּים, וְנוֹתֵן לַחֲמִיטָה וְלַתַּמְחוּי, אֲבָל לֹא יִתֵּן לַקְּדֵרָה וְלַלְּפָס כְּשֶׁהֵן רוֹתְחִין. רַבִּי יְהוּדָה אוֹמֵר, לַכֹּל הוּא נוֹתֵן, חוּץ מִדָּבָר שֶׁיֶּשׁ בּוֹ חֹמֶץ וָצִיר:
<b style="color: gray;">רע"ב</b> <b>משיקפה</b>. משיסיר החרצנים והזגים שמעלה היין בתוך בור של יין בשעת רתיחתו: <b>מן הגת העליונה</b>. שעדיין לא ירד לבור: <b>ומן הצינור</b>. העשוי בפי הגת, והיין מקלח מן הצנור לבור. והיין שבגת או שבצנור עדיין לא נגמרה מלאכתו: <b>לעוקה</b>. גומא שלפני בית הבד שהשמן יורד לתוכה: <b>עקל</b>. כלי עשוי מחבלים שצוברים הזיתים לתוכו כשמכבידים הקורה עליהם: <b>ממל</b>. הרכב העליונה שטוחנין בה הזיתים: <b>מבין הפצים</b>. שמן היוצא מבין הנסרים: <b>חמיטה</b>. היא עוגה דקה, וכשמוציאין אותה מן התנור רגילים להחליק פניה בשמן, וקמ''ל דלא חשיב כמבושל. שהאש קובעת למעשר ואסור לאכול עראי מכל תבואה ופירות וירקות שנתבשלו באור {ח}, אבל האי לא חשיב בישול: <b>וכן לתמחוי</b>. דכלי שני הוא ואינו מבשל: <b>אבל לא יתן</b>. שמן לקדרה ולאילפס כשהן מרתיחים. אע''פ שהעבירן מן האור, ויאכל אכילת עראי, דכל זמן שהיד סולדת בהן חשוב כמבשל וקבע למעשר: <b>לכל הוא נותן</b>. לכל אלכסין רותחין ולכל קדרות רותחות הוא נותן, לאחר שהעבירן מן האור, ואינו קובע למעשר: <b>חוץ מדבר שיש בו חומץ וציר</b>. שחריפתו של חומץ וציר מסייע לבשל. ואין הלכה כרבי יהודה:
<b style="color: gray;">תוי"ט</b>
{ח} <b>הטעם</b> שאין המנהג שיבשל אדם ויאכל ותקרא זאת האכילה עראי לפי שכיון שבשל אינו עראי. הר''מ:
<h3>פרק א - משנה ח</h3>
הָעִגּוּל, מִשֶּׁיַּחֲלִיקֶנּוּ. מַחֲלִיקִים בַּתְאֵנִים וּבָעֲנָבִים שֶׁל טֶבֶל. רַבִּי יְהוּדָה אוֹסֵר. הַמַּחֲלִיק בָּעֲנָבִים, לֹא הֻכְשַׁר. רַבִּי יְהוּדָה אוֹמֵר, הֻכְשַׁר. הַגְּרוֹגְרוֹת, מִשֶּׁיָּדוּשׁ, וּמְגוּרָה {ט}, מִשֶּׁיְּעַגֵּל. הָיָה דָשׁ בֶּחָבִית וּמְעַגֵּל בַּמְּגוּרָה, נִשְׁבְּרָה הֶחָבִית וְנִפְתְּחָה הַמְּגוּרָה, לֹא יֹאכַל מֵהֶם עֲרַאי. רַבִּי יוֹסֵי מַתִּיר:
<b style="color: gray;">רע"ב</b> <b>העגול של דבילה</b>. רגילין להחליק פניו במשקין, והוא גמר מלאכתו למעשר: <b>בתאנים ובענבים של טבל</b>. במשקין היוצאים מתאנים וענבים של טבל מחליקים בהם העגול של דבילה ולא חשיבי כיון דאזלי לאבוד: <b>ורבי יהודה אוסר</b>. דמשקין חשובין הם ואסורים משום טבל. ואין הלכה כרבי יהודה בכולה מתני': <b>המחליק בענבים</b>. משפשף הענבים על עגול של דבילה: <b>לא הוכשר</b>. העגול לקבל טומאה דלא חשיב משקה זה שיוצא מן הענבים. ובמשקה העומד לצחצח פליגי [בה] תנא קמא ור' יהודה אי חשיב משקה אי לא: <b>משידוש</b>. מיבשים התאנים ואח''כ דשים אותם במקלות לתוך החבית, או מעגלין אותה בידים לתוך האוצר. ודישת החבית ועגול המגורה הוא גמר מלאכתן: <b>לא יאכל מהן עראי</b>. דקא סבר לא עליון צריך לתחתון ולא תחתון צריך לעליון וכבר נגמרה מלאכתן. ורבי יוסי סבר עדיין צריכין זה לזה ולא נגמרה מלאכתן. ואין הלכה כרבי יוסי:
<b style="color: gray;">תוי"ט</b>
{ט} <b>מגורה</b>. אוצר. הר''ב:
<h2>פרק ב</h2>
<h3>פרק ב - משנה א</h3>
הָיָה עוֹבֵר בַּשּׁוּק וְאָמַר טְלוּ לָכֶם תְּאֵנִים, אוֹכְלִין וּפְטוּרִין. לְפִיכָךְ אִם הִכְנִיסוּ לְבָתֵּיהֶם, מְתַקְּנִים וַדַּאי. טְלוּ וְהַכְנִיסוּ לְבָתֵּיכֶם {ב}, לֹא יֹאכְלוּ מֵהֶם עֲרַאי. לְפִיכָךְ אִם הִכְנִיסוּ לְבָתֵּיהֶם, אֵינָם מְתַקְּנִים אֶלָא דְמַאי:
<b style="color: gray;">רע"ב</b> <b>היה עובר בשוק</b>. עם הארץ החשוד על המעשרות: <b>אוכלין ופטורים</b>. דאימור לא ראו פני הבית ולא הוקבעו למעשר {א}. ואע''ג דמכר קובע למעשר האי מתנה יהיב להו ומתנה אינה קובעת: <b>מתקנים ודאי</b>. שהנותן לא עישר דסבר הוא שיאכלו בשוק ולא בעי עשורי, וכיון דהכניסום לבית הוקבעו. ודוקא שנתן להם דבר מועט שראוי לאכלו בשוק, אבל אם נתן דבר מרובה, או שהיה המקבל אדם שאין דרכו לאכול בשוק, או הדבר הניתן אינו נאכל כך כמות שהוא, בכל אלו הוי כאומר הכניסו לבתיכם, ואסור לאכול מהם עראי דמסתמא כבר הוקבעו למעשר: <b>אין מתקנים אלא דמאי</b>. ונותן תרומת מעשר לכהן, ומעשר ראשון ועני נוטל לעצמו:
<b style="color: gray;">תוי"ט</b>
{א} <b>דאלו</b> ראו פני הבית ע''י בעל הבית והוקבעו למעשר טביל להו ואסורים לכל אדם: {ב} <b>לבתיכם</b>. דוקא לבתיכם דאלו לביתי אין בית אחר טובל כדלקמן. תוי''ט:
<h3>פרק ב - משנה ב</h3>
הָיוּ יוֹשְׁבִין בַּשַּׁעַר אוֹ בַחֲנוּת וְאָמַר טְלוּ לָכֶם תְּאֵנִים, אוֹכְלִין וּפְטוּרִין, וּבַעַל הַשַּׁעַר וּבַעַל הַחֲנוּת חַיָּבִין. רַבִּי יְהוּדָה פּוֹטֵר, עַד שֶיַחֲזִיר אֶת פָּנָיו, אוֹ עַד שֶׁיְּשַׁנֶּה מְקוֹם יְשִׁיבָתוֹ:
<b style="color: gray;">רע"ב</b> <b>ואמר טלו לכם תאנים</b>. בעל השער או בעל החנות אמר כן {ג}: <b>ובעל השער ובעל החנות חייבין</b>. דביתו של אדם טובל לו, אבל לא לאחרים: <b>ורבי יהודה פוטר</b>. משום דשער וחנות אדם בוש לאכול בתוכו. וחצר דקובעת למעשר היא כל שאין אדם בוש לאכול בתוכה {ד}: <b>עד שיחזיר פניו</b>. במקום שיושב ומוכר הוא בוש לאכול בלא חזרת פנים אבל במקום שאינו יושב ומוכר אינו בוש, וקיימא לן מקום שהוא בוש פטור מקום שאינו בוש חייב, ואין הלכה כרבי יהודה:
<b style="color: gray;">תוי"ט</b>
{ג} <b>וצ''ל</b> שהפירות מונחים בשוק דא, לו הפירות המה ג''כ בשער או בחנות א''כ טבולים והוקבעו למעשר ואסורין גם לאחרים וה''ה דהוה מצי למתני היו יושבים בבית אלא שדרך המוכר פירות לישב בשער או בחנות: {ד} <b>דברי</b> ר' נחמיה נ: מ''ה פ''ג: ובירושלמי ר''י ור''נ אמרו דבר אחד:
<h3>פרק ב - משנה ג</h3>
הַמַעֲלֶה פֵרוֹת מִן הַגָּלִיל לִיהוּדָה, אוֹ עוֹלֵה לִירוּשָלַיִם, אוֹכֵל מֵהֶם עַד שֶׁהוּא מַגִּיעַ לְמָקוֹם שֶׁהוּא הוֹלֵךְ וְכֵן בִּיהוּדָה. רַבִּי מֵאִיר אוֹמֵר, עַד שְׁהוּא מַגִּיעַ לִמְקוֹם הַשְׁבִיתָה. וְהרוֹכְלִין הַמְּחַזְּרִין בָּעֲיָרוֹת, אוכְלִים עַד שֶמַּגִּיעִים לִמְקוֹם הַלִּינָה. רַבִּי יְהוּדָה אוֹמֵר, הַבַּיִת הָרִאשׁוֹן {ו} הוּא בֵיתוֹ:
<b style="color: gray;">רע"ב</b> <b>המעלה פירות מן הגליל ליקט פירות בגליל כדי למכרן ביהודה לא הוקבעו למעשר אפילו לן בדרך, עד שיגיע ליהודה שדעתו למכרם שם: וכן בחזרה</b>. אם קודם שהגיע ליהודה נמלך להחזירן לגליל, אוכל מהן עראי בדרך עד שיגיע לגליל: <b>עד שהוא מגיע למקום השביתה</b>. למקום שהוא רוצה לנוח שם בשבת, ומיד כשיגיע שם הוקבעו פירותיו למעשר אע''פ שעדיין לא הגיעה שבת {ה}. ואין הלכה כר''מ: <b>והרוכלין המחזרין בעיירות</b>. למכור בשמים ותמרוקי הנשים ומוליכין עמהם פירות, אוכלים מהן עראי עד שיגיעו למקום הלינה, וכשמגיעים שם הוקבעו הפירות למעשר. ר' יהודה אומר בית ראשון. שבעיר שהוא לן שם, קובע למעשר ואפילו הוא לן בקצה האחר של העיר, לפי שאדם רוצה לפנות כליו בבית ראשון שהוא פוגע כדי ללון שם. ואין הלכה כרבי יהודה:
<b style="color: gray;">תוי"ט</b>
{ה} <b>דאילו</b> הגיע השבת טבלו אע''פ שלא יחדם לצורך השבת. ירושלמי: {ו} <b>הראשון</b>. כלומר כיון שהגיע לבית הראשון שבעיר נטבלו הפירות אעפ''י שלא לן שם. הר''ש:
<h3>פרק ב - משנה ד</h3>
פֵּרוֹת שֶׁתְּרָמָן עַד שֶׁלֹּא נִגְמְרָה מְלַאכְתָּן, רַבִּי אֱלִיעֶזֶר אוֹסֵר מִלֶּאֱכוֹל מֵהֶם עֲרַאי. וַחֲכָמִים מַתִּירִין, חוּץ מִכַּלְכָּלַת תְּאֵנִים. כַּלְכָּלַת תְּאֵנִים שֶׁתְרָמָה, רַבִּי שִׁמְעוֹן מַתִּיר, וַחֲכָמִים אוֹסְרִין {ז}:
<b style="color: gray;">רע"ב</b> <b>עד שלא נגמרה מלאכתן</b>. שלא הגיע גרנן למעשר. כל פרי ופרי, כפי מה שמפורש לעיל: <b>ר' אליעזר אוסר לאכול מהן עראי</b>. עד שיפריש כל מעשרותיהן, דתרומה טובלת: <b>וחכמים מתירים</b>. דסברי אין תרומה טובלת אלא א''כ תרם מתוך הכלכלה: <b>כלכלת תאנים שתרמה</b>. עד שלא הגיע גרנן למעשרות: <b>ר' שמעון מתיר</b>. אפילו תרם מתוך הכלכלה: <b>וחכמים אוסרים</b>. והלכה כחכמים דתרומה קובעת למעשר כשתרם מתוך הכלכלה, ולאחר שתרם אסור לאכול עראי מאותה כלכלה עד שיפריש כל המעשרות:
<b style="color: gray;">תוי"ט</b>
{ז} <b>וחכמים</b> אומרים. טעמייהו דסברי דכשכונסין תאנים בכלכלה יש שמניחין אותן כך והוה גמר מלאכה. אע''ג דלאו כ''ע עבדי הכי אלא מחליקים אותם כדאיתא ס''פ דלעיל. תוי''ט:
<h3>פרק ב - משנה ה</h3>
הָאוֹמֵר לַחֲבֵרוֹ הֵילָךְ אִסָּר זֶה וְתֶן לִי בוֹ חָמֵשׁ תְּאֵנִים, לֹא יֹאכַל עַד שֶׁיְּעַשֵּׂר, דִבְֵרי רַבִּי מֵאִיר. רַבִּי יְהוּדָה אוֹמֵר, אוֹכֵל אַחַת אַחַת {ח}, פָּטוּר. וְאִם צֵרַף, חַיָּב. אָמַר רַבִּי יְהוּדָה, מַעֲשֶׂה בְגִנַּת וְרָדִים שֶׁהָיְתָה בִירוּשָׁלַיִם, וְהָיוּ תְאֵנִים נִמְכָּרוֹת מִשָּׁלשׁ וּמֵאַרְבַּע בְּאִסָּר, וְלֹא הֻפְרַשׁ מִמֶּנָּה תְרוּמָה וּמַעֲשֵׂר מֵעוֹלָם:
<b style="color: gray;">רע"ב</b> <b>עד שיעשר</b>. דמקח טובל: <b>ואם צירף</b>. שלקח בעל הגינה ב' כאחת {ח} ונתן לו חייב. אבל בזמן שהקונה ליקט ואכל מודה רבי מאיר דאוכל אחת אחת: <b>אמר רבי יהודה מעשה בגנת ורדין וכו'</b>. והתם בעל הגינה היה מלקט, שלא היו מניחים ליכנס שם אדם מפני הורדים, ואעפ''כ לא הופרש ממנה תרומה ומעשר מעולם. והלכה כרבי יהודה:
<b style="color: gray;">תוי"ט</b>
{ח} <b>בגמרא</b> פ''ז דב''מ אסמכינן אקרא כי קבצם כעמיר גרנה (מיכה ד') ופירש''' אין גורן בלא קרוץ ואין קבוץ פחות משתים:
<h3>פרק ב - משנה ו</h3>
הָאוֹמֵר לַחֲבֵרוֹ הֵילָךְ אִסָּר זֶה בְּעֶשֶׂר תְּאֵנִים שֶׁאָבוֹר לִי, בּוֹרֵר וְאוֹכֵל. בְּאֶשְׁכּוֹל שֶׁאָבוֹר לִי, מְגַרְגֵּר וְאוֹכֵל {ט}. בְּרִמּוֹן שֶׁאָבוֹר לִי, פּוֹרֵט וְאוֹכֵל. בְּאַבַטִיחַ שֶׁאָבוֹר לִי, סוֹפֵת וְאוֹכֵל. אֲבָל אִם אָמַר לוֹ בְּעֶשְׂרִים תְּאֵנִים אֵלוּ, בִּשְׁנֵי אֶשְׁכּוֹלוֹת אֵלוּ, בִּשְׁנֵי רִמּוֹנִים אֵלוּ, בִּשְׁנֵי אֲבַטִיחִים אֵלוּ, אוֹכֵל כְּדַרְכּוֹ וּפָטוּר, מִפְּנֵי שֶׁקָּנָה בַמְּחֻבָּר לַקַּרְקַע {י}:
<b style="color: gray;">רע"ב</b> <b>שאבור</b>. שאברור ואבחר: <b>בורר ואוכל</b>. תולש אחת אחת ואוכל אבל אם תלש וצירף שתים חייב: <b>מגרגר</b>. מלקט גרגיר גרגיר ואוכל: <b>פורט</b>. בעוד הרמון במחובר פורט ממנו גרגיר גרגיר ואוכל: <b>ובאבטיח סופת ואוכל</b>. גרסינן, כלומר חותך חתיכות דקות ואוכל:
<b style="color: gray;">תוי"ט</b>
{ט} <b>ואוכל</b>. פירוש בעודו במחובר כמ''ש הר''מ. שלא יכרות האשכול כולו כדי שלא יתחייב במעשרות שהרי לא קנה אלא הנתלש. מה שאין כן בסיפא דאמ' אלו במחובר קנה ותנן ברפ''ה דהקונה במחובר לא נקבע למעשר: {י} <b>במחובר</b> ונעשה כבעל הגינה דתנן לעיל דאוכל מהן עראי ועוד תנן במחובר לקרקע פטור. הר''ש:
<h3>פרק ב - משנה ז</h3>
הַשּׂוֹכֵר אֶת הַפּוֹעֵל לִקְצּוֹת (עִמּוֹ) בַּתְּאֵנִים, אָמַר לוֹ עַל מְנָת שֶׁאוֹכַל תְּאֵנִים, אוֹכֵל וּפָטוּר. עַל מְנָת שֶׁאוֹכַל אֲנִי וּבְנֵי בֵיתִּי, אוֹ שֶׁיֹּאכַל בְּנִי בִּשְׂכָרִי {יא}, הוּא אוֹכֵל וּפָטוּר, וּבְנוֹ אוֹכֵל וְחַיָּב. עַל מְנָת שֶׁאוֹכַל בִּשְׁעַת הַקְּצִיעָה וּלְאַחַר הַקְּצִיעָה, בִּשְׁעַת הַקְּצִיעָה אוֹכֵל וּפָטוּר, וּלְאַחַר הַקְּצִיעָה אוֹכֵל וְחַיָּב {יב}, שֶׁאֵינוֹ אוֹכֵל מִן הַתּוֹרָה. זֶה הַכְּלָל, הָאוֹכֵל מִן הַתּוֹרָה, פָּטוּר. וְשֶׁאֵינוֹ אוֹכֵל מִן הַתּוֹרָה, חַיָּב:
<b style="color: gray;">רע"ב</b> <b>לקצות בתאנים</b>. לעשות קציעות. יש מפרשים לשטחן ליבש, וי''מ לחתכן במקצועות שרגילים לחתוך בהם התאנים: <b>ואמר לו ע''מ שאוכל תאנים</b>. ולא היה צריך לתנאי זה דבלאו הכי אוכל בדין תורה דכתיב (דברים כג) כי תבא בכרם רעך ואכלת ענבים וגו', ובפועל הכתוב מדבר, הלכך לא הוי כמקח ואינו קובע למעשר: <b>ע''מ שאוכל אני ובני</b>. אכילת בנו הוי מקח וקובע: <b>ולאחר הקציעה</b>. שגמר כבר פעולתו, אינו אוכל בדין תורה ובא לאכול מכח התנאי והוי כמקח: <b>האוכל מן התורה פטור</b>. ובפרק השוכר את הפועלים [דף פז] מפרש אלו אוכלים מן התורה העושה במחובר לקרקע בשעת גמר מלאכה ובתלוש עד שלא נגמרה מלאכתו:
<b style="color: gray;">תוי"ט</b>
{יא} <b>בני</b> בשכרי. פירש''י במס' בבא מציעא דף צב בשכר שקצצת לי. והתוספ' מפרשים בשכרי היינו תחתי. וחייב אפילו על מה שהיה אוכל האב. לא בלבד מה שיאכל הוא יותר מן האב משום דמחזי כמקח: {יב} <b>אוכל</b> וחייב. סתמא דלא כר' יהודה דסוף פרקין שסובר דכל מקח דלקצות פטור (ובס' ת''ח מוכיח מלשון הר''מ דלקצות דר' יהודה אינו דמי לדהכא דרוצה לאכול מיד והוה אצלו דבר הגמור) ועיין עוד אח''ז:
<h3>פרק ב - משנה ח</h3>
הָיָה עוֹשֶׂה בַּלְּבָסִים {יג}, לֹא יֹאכַל בִּבְנוֹת שֶׁבַע. בַּבְּנוֹת שֶׁבַע, לֹא יֹאכַל בִּלְבָסִים. אֲבָל מוֹנֵעַ הוּא אֶת עַצְמוֹ עַד שֶׁמַּגִּיעַ לִמְקוֹם הַיָּפוֹת וְאוֹכֵל. הַמַּחֲלִיף עִם חֲבֵרוֹ, זֶה לֶאֱכוֹל וְזֶה לֶאֱכוֹל, זֶה לִקְצוֹת וְזֶה לִקְצוֹת, זֶה לֶאֱכוֹל וְזֶה לִקְצוֹת, חַיָּב. רַבִּי יְהוּדָה אוֹמֵר, הַמַּחֲלִיף לֶאֱכוֹל, חַיָּב, וְלִקְצוֹת, פָּטוּר:
<b style="color: gray;">רע"ב</b> <b>בלבסים</b>. מין ממיני התאנים הרעים: <b>בבנות שבע</b>. מין של תאנים לבנים וטובים: <b>לא יאכל בבנות שבע</b>. דכתיב (דברים כג) כי תבא בכרם רעך ואכלת ענבים, מה תלמוד לומר ואכלת ענבים וכי לא ידענו שאין בכרם אלא ענבים, מכאן שאם היה עושה בתאנים לא יאכל בענבים: <b>אבל מונע את עצמו</b>. פועל רשאי להיות מונע את עצמו שלא לאכול בשעה שעושה ברעות עד שמגיע ליפות, ואוכל מן היפות מה שהיה לו לאכול ברעות: <b>זה לאכול וזה לאכול</b>. אכול אתה בתאנים שלי ואני אוכל בשלך: <b>זה לקצות וזה לקצות</b>. אכול אתה בקציעות שלי השטוחות ליבש או החתוכות במקצועות ואני אוכל בקציעות שלך: <b>זה לאכול וזה לקצות</b>. אכול אתה בתאנים הלחים שלי ואני אוכל בקציעות שלך, בכל אלו הוי מקח וקובע למעשרות: <b>המחליף לאכול חייב, לקצות פטור</b>. דאין מקח קובע בדבר שלא נגמרה מלאכתו, הלכך קציעות הללו שלא נגמרה מלאכתן אין המקח קובע בהן. והלכה כר''י {יד}:
<b style="color: gray;">תוי"ט</b>
{יג} <b>בלבסים</b>. מתניתין כשבלבסים ותאנים מורכבים ביתור אחד. ואפילו הכי לא יאכל דאי לא תימא הכי הא תנינא בב''מ (דצ''א) כו' היה עושה ביחור זה לא יאכל ביחור אחר. הר''ש בשם הירושלמי: {יד} <b>וטעמא</b> דמתני' דלעיל סתמא ואח''כ מחלוקת דהכא ובכי הא לית הלכתא כסתם כו' ומיהו נ''ל דאף לר''י עד כאן לא פטר בלקצות אלא כשאוכל אחת אחת ולא צירף שתים דצירוף קובע למקח כדלעיל מ''ה. תוי''ט:
<h2>פרק ג</h2>
<h3>פרק ג - משנה א</h3>
הַמַּעֲבִיר תְּאֵנִים בַּחֲצֵרוֹ לִקְצוֹת, בָּנָיו וּבְנֵי בֵיתוֹ אוֹכְלִין וּפְטוּרִין {א}. הַפּוֹעֲלִים שֶׁעִמּוֹ, בִּזְמַן שֶׁאֵין לָהֶם עָלָיו מְזוֹנוֹת, אוֹכְלִין {ב} וּפְטוּרִין. אֲבָל אִם יֶשׁ לָהֶם עָלָיו מְזוֹנוֹת, הֲרֵי אֵלּוּ לֹא יֹאכֵלוּ:
<b style="color: gray;">רע"ב</b> <b>המעביר תאנים</b>. דרך חצרו, להוליכם למקום שעושים הקציעות: <b>אוכלין ופטורין</b>. דחצר אינה קובעת בדבר שלא נגמרה מלאכתו, אבל הוא אסור לאכול אלא במקום שעושים הקציעות, משום דבמקומו ניכר שלא נגמרה מלאכתו ושלא במקומו אינו ניכר. ובניו מותרין אפילו במקום שאין עושין בו הקציעות, שאין תלוי בהם לימלך וכיון שדעת אביהן לעשות מהן קציעות מותרין, אבל הוא שבידו לימלך אינו מותר אלא במקום שעושים הקציעות: <b>אבל אם יש להם עליו מזונות</b>. שקצץ להן, דאינן אוכלין מן התורה, כיון שאינו גמר מלאכה דלא שכרן אלא להעבירן {ג} עד מקום שעושים הקציעות: <b>הרי אלו לא יאכלו</b>. דהוי מקח, ולגבי לוקח חשיבי כנגמרה מלאכתן שהלוקח עיניו במקחו {ד}:
<b style="color: gray;">תוי"ט</b>
{א} <b>בניו</b> ובני ביתו. בירושלמי מבואר דאף מזונותיה עליו. הואיל ואכילתה אינה אלא מתנאי בית דין. לא דמי לתנאי דפועלים לפי שב''ד שהתנו ותקנו מזונות לאשה. לא תקנו אלא שלענין מעשרות לא תהא אלא כמתנה: {ב} <b>אוכלין</b>. אם נתן להם: {ג} <b>דהא</b> דפירש ס''פ דלעיל דפועל אוכל מן התורה בתלוש שלא נגמרה מלאכתו היינו שלא נגמרה למעשר. ומיהו בשעת גמר מלאכה בעינן ולא להעבירן כו' ועיין מ''ב פ''ז דב''מ: {ד} <b>כלומר</b> ולא תולה עיניו בדבר אחר לגמרו של המלאכה אלא אוכלו כך כשהוא לוקחו:
<h3>פרק ג - משנה ב</h3>
הַמּוֹצִיא פּוֹעֲלָיו לַשָּׂדֶה, בִּזְמַן שֶׁאֵין לָהֶם עָלָיו מְזוֹנוֹת, אוֹכְלִין וּפְטוּרִין. וְאִם יֶשׁ לָהֶם עָלָיו מְזוֹנוֹת, אוֹכְלִין אַחַת אַחַת {ז} מִן הַתְּאֵנָה, אֲבָל לֹא מִן הַסַּל וְלֹא מִן הַקֻּפָּה {ח} וְלֹא מִן הַמֻּקְצֶה {ט}:
<b style="color: gray;">רע"ב</b> <b>המוציא פועליו לשדה</b>. למלאכה אחרת ולא ללקוט פירות, דהשתא אין אוכלין מן התורה {ה}: <b>אוכלין ופטורין</b>. אם נתן להם, דמתנה אינה כמכר {ו}: <b>ואם יש להן עליו מזונות</b>. שקצץ להן: <b>אוכלין אחת אחת וכו'</b>. דלא הוי קבע: <b>ולא מן המוקצה</b>. כרי של תאנים:
<b style="color: gray;">תוי"ט</b>
{ה} <b>בס'</b> ב''ד הצריך עיון למה נדחק לפרש כן דאף באוכלין מן התורה הדין כן. וכן הוא בר''מ בחבורו. {ו} ועיין בפרק א' משנה א' מעשר שני: {ז} <b>אחת</b> כו'. לפי שאין כאן דבר שיקבעהו בלא המקח הלכך לא סגי המקח לקובעו קודם שנגמרה מלאכתו כר''י ס''פ דלעיל. וב' לא יאכלו כמ''ש במ''ה פרק דלעיל: {ח} <b>הקופה</b>. דלגבי לוקח הוי כמוליך לשוק דסגי לקובעו כדתנן במ''ה פ''ק והלוקח עיניו במקחו כדלעיל: {ט} <b>המוקצה</b>. דמוקצה עשו אותו כמצרף. ירושלמי:
<h3>פרק ג - משנה ג</h3>
הַשּׂוֹכֵר אֶת הַפּוֹעֵל לַעֲשׂוֹת בַּזֵּיתִים, אָמַר לוֹ עַל מְנָת לֶאֱכוֹל זֵיתִים, אוֹכֵל אֶחָד אֶחָד וּפָטוּר. וְאִם צֵרַף, חַיָּב. לְנַכֵּשׁ בַּבְּצָלִים, אָמַר לוֹ עַל מְנָת לֶאֱכוֹל יָרָק, מְקַרְטֵם {י} עָלֶה עָלֶה {יא} וְאוֹכֵל. וְאִם צֵרַף, חַיָּב:
<b style="color: gray;">רע"ב</b> <b>לעשות בזיתים</b>. לעדור ולקשקש תחת הזיתים, ולא ללקט, דהשתא אינו אוכל מן התורה: <b>ואם צירף</b>. שנים ביחד חייב דהוי קבע: <b>לנכש בבצלים</b>. לתלוש העשבים הרעים הגדלים בתוך הבצלים: <b>מקרסם</b>. מחתך, ודומה לו יכרסמנה חזיר מיער (תהלים פ):
<b style="color: gray;">תוי"ט</b>
{י} <b>מקרטם</b>. כמו מקרסם ומקרסם כמו מכרסם הר''מ וז''ש הר''ב ודומה לו יכרסמנה כו': {יא} <b>עלה</b> כו'. לבדו מן המחובר ולא יאחז הקלח בידו. פירוש:
<h3>פרק ג - משנה ד</h3>
מָצָא קְצִיצוֹת {יב} בַּדֶּרֶךְ, אֲפִלּוּ בְצַד שָׂדֶה, וְכֵן תְּאֵנָה שֶׁהִיא נוֹטָה עַל הַדֶּרֶךְ, וּמָצָא תַחְתֶּיהָ תְּאֵנִים, מֻתָּרוֹת מִשּׁוּם גָּזֵל {יג} וּפְטוּרוֹת מִן הַמַּעַשְׂרוֹת, וּבַזֵּיתִים וּבֶחָרוּבִים חַיָּבִים. מָצָא גְרוֹגְרוֹת {טו}, אִם דָּרְסוּ רוֹב בְּנֵי אָדָם, חַיָּב. וְאִם לָאו פָּטוּר {יז}. מָצָא פִלְחֵי דְבֵלָה, חַיָב, שֶׁיָּדוּעַ שֶׁהֵן מִדָּבָר גָּמוּר. וְהֶחָרוּבִין, עַד שֶׁלֹּא כְנָסָן לְרֹאשׁ הַגָּג, מוֹרִיד מֵהֶם לַבְּהֵמָה, פָּטוּר, מִפְּנֵי שֶׁהוּא מַחֲזִיר אֶת הַמּוֹתָר {יט}:
<b style="color: gray;">רע"ב</b> <b>ואפילו בצד שדה קציעות</b>. דמוכחא מלתא דמהך שדה נפול, אפילו הכי מותרות משום גזל דמסתמא נתיאשו הבעלים מהן: <b>ופטורות מן המעשר</b>. כדין הפקר: <b>ובזיתים ובחרובים חייבין</b>. לפי שאין הבעלים מתיאשים מהן, שמראיתו מוכיח עליו שמאילן זה נפל. אבל תאנה עם נפילתה נמאסת ולא ידוע מאיזה אילן היא {יד}: <b>אם דרסו רוב אדם</b>. אם רוב אנשי אותה העיר דרסו כבר הגרוגרות שלהן בשדותיהן {טז}, אית לן למימר זו מן הדרוסות הן וכבר נגמרה מלאכתן, וחייב לעשר: <b>פלחי דבילה</b>. אחר שנדרסו בעגול מחלקים העגול לכמה פלחין, ויש בפלח הרבה דבלות דבוקות זו בזו: <b>עד שלא כנסן לראש הגג</b>. לעשות מהן ערימה, שהוא גרנן של חרובין למעשר כדתנן בפרק קמא: <b>מוריד מהן לבהמה</b>. אבל הוא לא יאכל {יח}, שאין אוכלים על המוקצה אלא במקומן, כלומר הפירות ששוטחין אותם ליבש שלא נגמרה מלאכתן אין אוכלים מהן אלא במקומן, דשלא במקומן אינו ניכר שלא נגמרה מלאכתן, ומיהו כשמאכיל מהן לבהמה אפילו שלא במקומן, מתוך שאין החרובין מאכל בהמה מידע ידיע דלא נגמרה מלאכתן ולא יבשו כל צרכן: <b>מפני שהוא מחזיר את המותר</b>. למקום ששוטחן שם ליבש, וכל היכא דמותרו חוזר לא טביל:
<b style="color: gray;">תוי"ט</b>
{יב} <b>קציעות</b>. גרגרים תלושים מאיזו אילן שיהיו הר''מ והר''ש מפרש שם הכלי שקוצצין בו תאנים נקרא מוקצה: {יב} <b>לפי</b> גירסתו הוא על שם המקצועות שהם כמחצלאות שעליהן מיבשים אותם: {יג} <b>גזל</b>. ודוקא שמצא בדרך שאז ידוע שהבעלים נתייאשו לפי שרבים מצויים שם אבל אם מצאן בינו לבין חבירו אסורין משום גזל דלא מתיאש שיודע שחבירו ימצאם. פירוש: {יד} <b>שמתלכלת</b> ומשתנית בצורתם וכשמצא אותן תחת התאנה אינו מכיר אם מזאת התאנ' נפלו ונשתנו או אם באו ממקום אחר ואין לבעל התאנה בהם זכות ואין בהם משום גזל. הר''מ: {טו} <b>אם</b> דרסו. דגרוגרות קרויין כשיבשו קודם שנדרסו: {טז} <b>דסתמא</b> בבתים נדרסות ולהכי הוצרך למוקי מתני' כשרוב דורסים בשדות דהא בנמצא בשדות עסקינן. הר''ש בשם הירושלמי: {יז} <b>וא''ל</b> פטור. יר. ושלמי מקשה ואינה נכרת אם דרוסה היא אם לא בתמיה. ומשני פעמים שהיא בוקעת מתחת הגלגל והיא דרוסה והיא נראית שאינה דרוסה. פעמים שהרגל דורסתה והיא אינה דרוסה ונראית כדרוסה: {יח} <b>וה''ד</b> נמי בניו ובני ביתו דלא שריין בר'פ אלא היכא דעדיין לא הובאו למקומן וזהו דמסיים ויהיב טעמא לבהמה מתוך כו': {יט} <b>מחזיר</b>. והוא ראיה שעראי מאכיל הר''מ (ר''ל שאכילת בהמה אפי' קבע כשמותרה חוזר אינה נחשבת רק לעראי. כ''פ המ''ח כדי שלא תקשה ממ''י פ''א דפיאה. ועיין בפרק דלקמן ס''ג):
<h3>פרק ג - משנה ה</h3>
אֵיזוֹ הִיא חָצֵר שֶׁהִיא חַיֶּבֶת בַּמַּעַשְׂרוֹת, רַבִּי יִשְׁמָעֵאל אוֹמֵר, חָצֵר הַצּוֹרִית, שֶׁהַכֵּלִים נִשְׁמָרִים בְּתוֹכָהּ. רַבִּי עֲקִיבָא אוֹמֵר, כָּל שֶׁאֶחָד פּוֹתֵחַ וְאֶחָד נוֹעֵל, פְּטוּרָה. רַבִּי נְחֶמְיָה אוֹמֵר, כָּל שֶׁאֵין אָדָם בּוֹשׁ מִלֶּאֱכוֹל בְּתוֹכָהּ, חַיֶּבֶת. רַבִּי יוֹסֵי אוֹמֵר, כָּל שֶׁנִּכְנָס לָהּ וְאֵין אוֹמֵר לוֹ מָה אַתָּה מְבַקֵּשׁ, פְּטוּרָה. רַבִּי יְהוּדָה אוֹמֵר, שְׁתֵּי חֲצֵרוֹת זוֹ לִפְנִים מִזּוֹ, הַפְּנִימִית חַיֵֶּבת, וְהַחִיצוֹנָה פְּטוּרָה:
<b style="color: gray;">רע"ב</b> <b>איזו היא חצר שחייבת במעשר</b>. שקובעת למעשר כמו בית: <b>חצר צורית</b>. שכן בצור היו מושיבין שומר בפתח החצר: <b>כל שאחד פותח ואחד נועל</b>. כגון שיש בחצר שני בתים לשני בני אדם, וכשאחד מהן פותח פתח החצר בא השני ונועל, וכשאחד נועל השני מוחה בידו ופותח, נמצאת חצר שאינה משתמרת: <b>ואין אומרים לו מה אתה מבקש פטורה</b>. ואף על פי שאינו בוש לאכול בתוכה: <b>והחיצונה פטורה</b>. כיון שיש לפנימית דריסת הרגל עליה אינה משתמרת. וקיימא לן הלכה כדברי כולן להחמיר:
<b style="color: gray;">תוי"ט</b> <b>.אין</b> פירוש למשנה זו
<h3>פרק ג - משנה ו</h3>
הַגַּגּוֹת פְּטוּרִין, אַף עַל פִּי שֶׁהֵם שֶׁל חָצֵר הַחַיֶּבֶת. בֵּית שַׁעַר, אַכְסַדְרָה וּמִרְפֶּסֶת, הֲרֵי אֵלּוּ כַּחָצֵר. אִם חַיֶּבֶת, חַיָּבִין. וְאִם פְּטוּרָה, פְּטוּרִים:
<b style="color: gray;">רע"ב</b> <b>אף על פי שהן של חצר החייבת</b>. והעלה הפירות לגג דרך חצר, אף על פי כן לא טבלי, הואיל ובשעה שהכניסן לחצר היה בדעתו להעלותן ולאכלן בגג. והני מילי כשיש בגג ארבע אמות על ארבע אמות, אבל אם אין בגג ארבע אמות על ארבע אמות בטל לגבי חצר: <b>בית שער</b>. אצל פתח דחצר: <b>אכסדרה</b>. מוקפת משלש מחיצות ומקורה למעלה: <b>מרפסת</b>. מקום לפני העליות, ויוצאים מן העליות למרפסת ומן המרפסת יורדים בסולם לחצר:
<b style="color: gray;">תוי"ט</b> .אין פירוש למשנה זו
<h3>פרק ג - משנה ז</h3>
הַצְּרִיפִין וְהַבֻּרְגָּנִין וְהָאֶלְקָטִיּוֹת, פְּטוּרִין. סֻכַּת גִּנּוֹסָר, אַף עַל פִּי שֶׁיֶּשׁ בָּהּ רֵחַיִם וְתַרְנְגוֹלִים, פְּטוּרָה. סֻכַּת הַיּוֹצְרִים, הַפְּנִימִית חַיֶּבֶת, וְהַחִיצוֹנָה פְּטוּרָה. רַבִּי יוֹסֵי אוֹמֵר, כָּל שֶׁאֵינָה {כ} דִּירַת הַחַמָּה וְדִירַת הַגְּשָׁמִים, פְּטוּרָה. סֻכַּת הֶחָג בֶּחָג, רַבִּי יְהוּדָה מְחַיֵּב, וַחֲכָמִים פּוֹטְרִין:
<b style="color: gray;">רע"ב</b> <b>הצריפים</b>. אין להם גג, אלא הקורות למעלה נוגעות זו בזו והולכים ומתרחבים למטה: <b>והבורגנים</b>. כמין שובכים, עשויין בשדות לאצור בהן פירות: <b>והאלקטיות</b>. סוכוח שעושים בימות החמה לצל. תרגום קיץ קייטא: <b>סכת גינוסר</b>. ים כנרת מתרגמינן גינוסר, והוא מקום בארץ הגליל שפירותיו מרובים וטובים, ויושביו עושים סכות ודרים שם כל זמן הפירות: <b>אף על פי שיש שם רחים ותרנגולים</b>. לא הוי קבע: <b>סוכת היוצרים</b>. רגילים לעשות שתי סכות זו לפנים מזו בפנימית מצניע קדרותיו ודר שם, ובחיצונה עושה מלאכתו ומוכר קדרותיו: <b>כל שאינה דירת החמה ודירת הגשמים</b>. וסוכה פנימית אין היוצר דר בה בימות הגשמים, הלכך פטורה, ואין הלכה כרבי יוסי: <b>רבי יהודה מחייב</b>. רבי יהודה לטעמיה, דסבר סוכה דירת קבע בעינן {כא} וחייבת במזוזה. ואין הלכה כרבי יהודה:
<b style="color: gray;">תוי"ט</b>
{כ} דירת החמה. נ''ל טעמא כדתנן ביומא ד''י דבית סתמא לא מיקרי אלא בית חורף ובית קישן. לפיכך לא טבולה. פירוש: {כא} <b>כדאמר</b> שם ביומא:
<h3>פרק ג - משנה ח</h3>
תְּאֵנָה שֶׁהִיא עוֹמֶדֶת בֶּחָצֵר, אוֹכֵל אַחַת אַחַת וּפָטוּר. וְאִם צֵרַף, חַיָּב. רַבִּי שִׁמְעוֹן אוֹמֵר, אַחַת בִּימִינוֹ וְאַחַת בִּשְׂמֹאלוֹ וְאַחַת בְּפִיו. עָלָה לְרֹאשָׁהּ, מְמַלֵּא חֵיקוֹ וְאוֹכֵל:
<b style="color: gray;">רע"ב</b> <b>תאנה שהיא עומדת בחצר</b>. אילן של תאנה שהוא עומד בחצר, וחצר קובעת למעשר: <b>ואם צירף</b>. שתים חייב: <b>רבי שמעון אומר אחת בימינו</b>. אפי' שלש כהאי גוונא לא הוי צירוף ושרי. ואין הלכה כרבי שמעון: <b>עלה לראשה</b>. לראש התאנה: <b>ממלא חיקו ואוכל</b>. שם. ובלבד שלא יוריד לחצר:
<b style="color: gray;">תוי"ט</b> <b>.אין</b> פירוש למשנה זו
<h3>פרק ג - משנה ט</h3>
גֶּפֶן שֶׁהִיא נְטוּעָה בֶחָצֵר, נוֹטֵל אֶת כָּל הָאֶשְׁכּוֹל. וְכֵן בָּרִמּוֹן, וְכֵן בָּאֲבַטִיחַ, דִּבְרֵי רַבִּי טַרְפּוֹן {כב}. רַבִּי עֲקִיבָא אוֹמֵר, מְגַרְגֵּר בָּאְשְׁכּוֹלוֹת, וּפוֹרֵט בָּרִמּוֹן, וְסוֹפֵת בָּאֲבַטִיחַ. כֻּסְבָּר שֶׁהִיא זְרוּעָה בֶחָצֵר, מְקַרְטֵם עָלֶה עָלֶה וְאוֹכֵל. וְאִם צֵרַף, חַיָּב הַסִּיאָה וְהָאֵזוֹב וְהַקּוּרְנִית שֶׁבְּחָצֵר {כג}, אִם הָיוּ נִשְׁמָרִים, חַיָּבִין:
<b style="color: gray;">רע"ב</b> <b>נוטל את האשכול</b>. אוכל כדרכו ואין צריך לגרגר, וכן ברמון אין צריך לפרט, וכן באבטיח אין צריך לספות, דהיינו לחתוך חתיכות דקות: <b>רבי עקיבא אומר וכו'</b>. והלכה כר''ע: <b>כוסבר</b>. כך שמה בערבי והוא זרע גד ובלע''ז קוליינדר''ו: <b>מקרסם</b>. מחתך: <b>סיאה</b>. בערבי פודנ''ג, ובלע''ז פוליי''ו: <b>אזוב</b>. בערבי זעת''ר: <b>והקורנית</b>. בערבי חש''א, ובלע''ז שדריא''ה: <b>אם היו נשמרים חייבין</b>. דאין חייב במעשר אלא אוכל ונשמר:
<b style="color: gray;">תוי"ט</b>
{כב} דברי ר' טרפון ומודה ר''ט גבי מקח דתנן בפ''ב מ''ו מגרגר באשכול. הר''ש: {כג} <b>שבחצר</b>. ודרך אלו העשבים שצומחין בגנות ובבתים מבלי שיזרעו אותם. הר''מ:
<h3>פרק ג - משנה י</h3>
תְּאֵנָה שֶׁהִיא עוֹמֶדֶת בֶּחָצֵר וְנוֹטָה לַגִּנָּה {כד} אוֹכֵל כְּדַרְכּוֹ וּפָטוּר. עוֹמֶדֶת בַּגִּנָּה וְנוֹטָה לֶחָצֵר, אוֹכֵל אַחַת אַחַת, פָּטוּר. וְאִם צֵרַף, חַיָּב. עוֹמֶדֶת בָּאָרֶץ וְנוֹטָה לְחוּצָה לָאָרֶץ, בְּחוּצָה לָאָרֶץ וְנוֹטָה לָאָרֶץ, הַכֹּל הוֹלֵךְ אַחַר הָעִקָּר. וּבְבָתֵּי עָרֵי חוֹמָה, הַכֹּל הוֹלֵךְ אַחַר הָעִקָּר. וּבְעָרֵי מִקְלָט, הַכֹּל הוֹלֵךְ אַחַר הַנּוֹף. וּבִירוּשָׁלַיִם, הַכֹּל הוֹלֵךְ אַחַר הַנּוֹף:
<b style="color: gray;">רע"ב</b> <b>אוכל כדרכו</b>. מן הנוף העומד בגנה: <b>אוכל אחת אחת</b>. מן הנוף הנוטה לחצר: <b>ואם צירף</b>. שנים חייב: <b>הכל הולר אחר העיקר</b>. דשדינן נופו בתר עיקרו, שהוא מקום יניקת האילן: <b>ובבתי ערי חומה הכל הולר אחר העיקר</b>. אף הנוף הנוטה חוץ לחומה אם לא גאלו בתוך השנה נחלט לצמיתות כאילו היה בתוך החומה, הואיל ועיקר האילן בתוך החומה הוא: <b>ובערי מקלט הכל הולד אחר הנוף</b>. אף אחר הנוף קאמר {כה}, שאם עיקרו בפנים בתוך תחום ערי מקלט ונופו נוטה חוץ לתחום, כי היכי דבעיקרו לא מצי גואל הדם קטיל ליה לרוצח בנופו נמי לא מצי קטיל ליה דשדינן נופו בתר עיקרו. ואי עיקרו בחוץ ונופו בפנים, כי היכי דבנופו לא מצי קטיל ליה, בעיקרו נמי לא מצי קטיל ליה, דשדי עיקרו בתר נופו לחומרא. וכן בירושלים הלך אחר הנוף לענין מעשר שני, היינו נמי לחומרא, דעיקרו בחוץ ונופו לפנים, כי היכי דבנופו לא מצי פריק, דאין מעשר טהור נפדה בתוך ירושלים בעיקרו נמי לא מצי פריק ליה, ואי עיקרו בפנים ונופו לחוץ, כי היכי דבמקום נופו לא מצי אכיל ליה בלא פדייה, שהרי הוא חוץ לירושלים ה''נ במקום עיקרו אע''פ שהוא בפנים לא מצי אכיל ליה בלא פדיה {כו}:
<b style="color: gray;">תוי"ט</b>
{כד} <b>ונוטה</b> כו'. נוף א' מן התאנה. הר''ש: {כה} <b>משום</b> דבכולי גמרא שדינן נוף בתר עיקרו איצטריך למימר דלענין מלקט זמנין דשדינן עיקר בתר נוף אע''ג דבתר עיקרו נמי שדינן תוי''ט: {כו} <b>ז''ל</b> רש''י במסכת מכות דתשדי עקרו בתר נופו ואסור לאוכלו בעקרו אלא אם כן פדאו מקודם שנכנס ע''כ. ועיין בתוי''ט:
<h2>פרק ד</h2>
<h3>פרק ד - משנה א</h3>
הַכּוֹבֵשׁ, הַשּׁוֹלֵק {א}, הַמּוֹלֵחַ (בַּשָּׂדֶה), חַיָּב. הַמְכַמֵּן בָּאֲדָמָה, פָּטוּר. הַמְטַבֵּל בַּשָּׂדֶה, פָּטוּר. הַפוֹצעַ זֵיתִים שֶׁיֵצֵא מֵהֶם הַשְּׂרָף, פָּטוּר. הַסּוֹחֵט זֵיתִים עַל בְּשָׂרוֹ, פָּטוּר. אִם סָחַט וְנָתַן לְתוֹךְ יָדוֹ, חַיָּב. הַמְקַפֵּא לַתַּבְשִׁיל, פָּטוּר: לַקְּדֵרָה, חַיָּב, מִפְּנֵי שֶׁהוּא כְּבוֹר קָטָן:
<b style="color: gray;">רע"ב</b> <b>הכובש</b>. ירקות או זיתים בחומץ או ביין, וכן השולק או המולח, אף בשדה חייב. שהאור והמלח והמקח והתרומה והשבת והחצר המשתמרת, כ''א מאלו קובע למעשר: <b>המכמן באדמה</b>. המטמין פירות תחת הקרקע כדרך שרגילין להטמין פירות שאין מבושלים כל צרכן כדי שיתבשלו: <b>והמטבל</b>. פירות במלח או בציר או בחומץ ואוכל,, פטור, ואינו קובע למעשר כמו דכובש או המולח, לא אוכל מהן אכילת עראי ופטור מן המעשר: <b>הפוצע זיתים</b>. ממעך וכותש אותם כדי שיצא השרף, דהיינו המרירות שלהן: <b>הסוחט זיתים על בשרו</b>. לסוך גופו: <b>לתוך ידו חייב</b>. דמה שנתן לתוך ידו נחשב כאילו נתן לתוך בור קטן דהיינו החפירה שהיין והשמן יורדים בה: <b>המקפה לתבשיל</b>. השולה פסולת שמעלה היין בעת רתיחתו נקרא מקפה, ואם אחר שנתן יין בתבשיל הסיר מעליו החרצנים והזגים הצפין למעלה, קפוי עראי הוא זה ואינו קובע למעשר כשאר מקפה יין בעלמא. ובתבשיל צונן איירי, דאי בתבשיל רותח הא אמרינן שהאור קובעת למעשר, ובלא הקפאה היה נקבע למעשר מחמת האור: <b>לקדרה</b>. רקנית, קודם שנתן לתוכה התבשיל נתן בתוכה יין והקפהו הוה ליה כמקפה בבור קטן וחייב:
<b style="color: gray;">תוי"ט</b>
{א} <b>השולק</b>. לרבותא נקט השולק שהוא פחות ממבשל וכ''ש מבשל:
<h3>פרק ד - משנה ב</h3>
תִּינוֹקוֹת שֶׁטָמְנוּ תְאֵנִים לַשַּׁבָּת, וְשָׁכְחוּ לְעַשְּׂרָן, לֹא יֹאכְלוּ לְמוֹצָאֵי שַׁבָּת עַד שֶׁיְּעַשְּׂרוּ. כַּלְכָּלַת שַׁבָּת, בֵּית שַׁמַּאי פּוֹטְרִין וּבֵית הִלֵּל מְחַיְּבִין. רַבִּי יְהוּדה אוֹמֵר, אַף הַלּוֹקֵט אֶת הַכַּלְכָּלָה לִשְׁלֹחַ לַחֲבֵרוֹ, לֹא יֹאכַל עַד שֶׁיְּעַשֵּׂר:
<b style="color: gray;">רע"ב</b> <b>תינוקות שטמנו תאנים</b>. בשדה, דאי בבית, בלא שבת בית קובעת. ונקט תינוקות, לאשמועינן דיש להם מחשבה הניכרת מתוך מעשיהם: <b>לא יאכלו למוצ''ש</b>. דכיון שקבעתן שבת למעשר אסורים לעולם עד שיתעשרו: <b>כלכלת שבת</b>. כלכלה מלאה פירות שיחדה לשבת: <b>וב''ה מחייבין</b>. במעשר מיד אפילו קודם השבת, דכיון שיחדה לשבת הוקבעה מיד: <b>לשלוח לחבירו</b>. נטבל מיד ולא יאכל עראי עד שיעשר. ואפי' לא שלחה, לפי שכיון שיחדה לשלחה הוא מקפיד עליה כמו בכלכלת שבת. ואין הלכה כר''י:
<b style="color: gray;">תוי"ט</b> <b>.אין</b> פירוש למשנה זו
<h3>פרק ד - משנה ג</h3>
הַנּוֹטֵל זֵיתִים מִן הַמַּעֲטָן, טוֹבֵל אֶחָד אֶחָד בַּמֶּלַח וְאוֹכֵל. אִם מָלַח וְנָתַן לְפָנָיו, חַיָּב. רַבִּי אֱלִיעֶזֶר אוֹמֵר, מִן הַמַּעֲטָן הַטָהוֹר חַיָּב, וּמִן הַטָמֵא פָטוּר, מִפְּנֵי שֶׁהוּא מַחֲזִיר אֶת הַמּוֹתָר:
<b style="color: gray;">רע"ב</b> <b>המעטן</b>. מקום שצוברין שם הזיתים כדי שיתרככו ויהיו ראויות להוציא שמנן: <b>טובל אחד אחד במלח</b>. שאין קובע אלא במלח וצירוף שתים, הלכך אם מלח ונתן לפניו חייב: <b>מן המעטן הטהור חייב</b>. וכגון שהאדם הנוטלן טמא, שא''א לו להחזיר את המותר שכבר נטמאו כל אותן שנטל בידו {ב}: <b>מן הטמא פטור</b>. שכיון שהמעטן כולו טמא [והאדם] הנוטלן טמא הרי הוא מחזיר את הנותר:
<b style="color: gray;">תוי"ט</b>
{ב} וכשמחזירים מתערבים הטמאים. ובשעה שנטל דקדק שלא יטמא אלא מקום מגעו היינו אותן שנגע בהן ונטלן. א''נ כגון שנטלן בפשוטי כלי עץ או שנתן לו חבירו. תוספ':
<h3>פרק ד - משנה ד</h3>
שׁוֹתִים עַל הַגַּת, בֵּין עַל הַחַמִּין בֵּין עַל הַצּוֹנֵן פָּטוּר, דִּבְרֵי רַבִּי מֵאִיר. רַבִּי אֱלִיעֶזֶר בְּרַבִּי צָדוֹק מְחַיֵּב. וַחֲכָמִים אוֹמְרִים, עַל הַחַמִּין חַיָּב, וְעַל הַצּוֹנֵן פָּטוּר:
<b style="color: gray;">רע"ב</b> <b>שותין על הגת</b>. וכגון שהכניס שם ראשו ורובו, דליכא למגזר שמא יביא הכלי אליו וישתה חוץ לגת, דחוץ לגת הוי קבע ואסור לשתות: <b>בין על החמין</b>. בין שמזג היין בחמין, בין שמזגו בצונן: <b>ר''א ב''ר צדוק מחייב</b>. דגזר שמא יוציא מן היין חוץ לגת: <b>על החמין חייב</b>. שהוא קובע, לפי שאינו יכול להחזיר המותר שיקלקל היין שבגת, אבל מזג בצונן פטור שיכול להחזיר המותר. והלכה כחכמים:
<b style="color: gray;">תוי"ט</b> <b>.אין</b> פירוש למשנה זו
<h3>פרק ד - משנה ה</h3>
הַמְקַלֵּף שְׂעוֹרִים, מְקַלֵּף אַחַת אַחַת וְאוֹכֵל. וְאִם קִלֵּף וְנָתַן לְתוֹךְ יָדוֹ, חַיָּב {ג}. הַמּוֹלֵל מְלִילוֹת שֶׁל חִטִים, מְנַפֶּה מִיָּד לְיָד וְאוֹכֵל. וְאִם נִפָּה וְנָתַן לְתוֹךְ חֵיקוֹ, חַיָּב. כֻּסְבָּר שֶׁזְּרָעָהּ לְזֶרַע, יְרָקָהּ פָטוּר. זְרָעָהּ לְיָרָק, מִתְעַשֶּׂרֶת זֶרַע וְיָרָק. רַבִּי אֱלִיעֶזֶר אוֹמֵר, הַשֶּׁבֶת מִתְעַשֶּׂרֶת זֶרַע וְיָרָק וְזִירִין. וַחֲכָמִים אוֹמְרִים, אֵינוֹ מִתְעַשֵּׂר זֶרַע וִיָרָק אֶלָּא הַשִּׁחֲלַיִם וְהַגַּרְגִּיר בִּלְבָד:
<b style="color: gray;">רע"ב</b> <b>המקלף</b>. מסיר קליפתן: <b>מקלף אחת אחת</b>. שעורה אחת. ודוקא כשאינו סמוך לגורן אבל אם היה סמוך לגורן אפילו קילף יותר פטור, מפני שהוא מחזיר את המותר: <b>המולל מלילות</b>. המהבהב שבולין באור וממעכן בידו להסיר הפסולת: <b>מנפה</b>. להפריח המוץ: <b>מיד ליד</b>. מנערן מידו אחת לידו האחרת: <b>ירקה פטור</b>. שהזרע עיקר וירקה לא חשיב אא''כ כוון לירק: <b>מתעשרת זרע וירק</b>. חייב לעשר בין אכל הזרע בין אכל העלין ירק כמות שהן: <b>השבת</b>. כך שמה בערבי, ובלע''ז {א} אניט''ו. וזירים. זמורות, ואפילו זרעה סתם מתעשורת זרע וירק וזירים, לפי שהשבת עושה זמורות ארוכות. אבל הכוסבר אינה מתעשרת זירים אא''כ זרעה תחלה לזירים: <b>אינו מתעשר זרע וירק</b>. אם זרע סתם ולא פירש: <b>השחלים</b>. בערבי חב אל שאר, ובלע''ז קרישון: <b>הגרגיר</b>. כך שמו בערבי, ובלע''ז {ג} אירוג''א. והלכה כחכמים:
<b style="color: gray;">תוי"ט</b>
{ג} אם קלף כו'. משמע אפי' א' א' דאי תימא דוקא בצירף ונתן לתוך ידו קשיא רישא וזה דעת רש''י בביצה די''ג והתוספ' כתבו דלא נהירא דמשמע שהטעם מפני שהוא גמר מלאכה הואיל והוא קולף הרבה ביחד. ונ''ל דתנא אורחא דמלתא נקט דכשמצטרף נותנם לתוך ידו. והרבה דנקטו התוספ' לאו דוקא דבשתים חייב. תוי''ט:
<h3>פרק ד - משנה ו</h3>
רַבָּן שִמְעוֹן בֶּן גַּמְלִיאֵל אוֹמֵר, תְּמָרוֹת שֶׁל תִלְתָּן וְשֶׁל חַרְדָּל וְשֶׁל פּוֹל הַלָּבָן, חַיָּבוֹת בַּמַּעֲשֵׂר. רַבִּי אֱלִיעֶזֶר אוֹמֵר, הַצְּלַף מִתְעַשֵּׂר תְּמָרוֹת וַאֲבִיּוֹנוֹת וְקַפְרָס. רַבִּי עֲקִיבָא אוֹמֵר, אֵין מִתְעַשֵּׂר אֶלָּא אֲבִיוֹנוֹת, מִפְּנֵי שֶׁהֵן פֶּרִי:
<b style="color: gray;">רע"ב</b> <b>התמרות של תלתן</b>. יש מפרשים לולבי תלתן, כעין שיש לגפנים, והן נאכלים. וי''מ כשמתחיל הגבעול לצמוח נראה במקום צמיחתו כמין גרגיר עב ונקרא תמרה כדאמרינן [סוכה לג] גבי הדס נקטם ראשו ועלתה בו תמרה. ובתלתן וחרדל ופול הלבן חשובין אוכל: <b>הצלף בלע''ז</b> ! {ד} <b>קאפר''י: תמרות</b>. לולבין שבו, ויש מפרשים הפרח: <b>אביונות</b>. הוא עיקר הפרי, וקפריסין הוא שומר הפרי: <b>ר''ע וכו'</b>. והלכה כרבי עקיבא:
<h2>פרק ה</h2>
<h3>פרק ה - משנה א</h3>
הָעוֹקֵר שְׁתָלִים מִתּוֹךְ שֶׁלוֹ וְנָטַע לְתוֹךְ שֶׁלּוֹ, פָּטוּר. לָקַח בִּמְחֻבָּר לַקַּרְקַע, פָּטוּר. לָקַט לִשְׁלֹחַ לַחֲבֵרוֹ פָטוּר. רַבִּי אֶלְעָזָר בֶּן עֲזַרְיָה אוֹמֵר, אִם יֵשׁ כַּיּוֹצֵא בָהֶם נִמְכָּרִים בַּשּׁוּק, הֲרֵי אֵלּוּ חַיָּבִין:
<b style="color: gray;">רע"ב</b> <b>העוקר שתלים</b>. נטיעות אחר שצמחו וגדלו קצת עוקרין אותן ושותלין אותם במקום אחר {א} והם מתעבים ומתרחבים ומתגדלין שם {א}: <b>פטור</b>. אפילו ראו פני הבית, מפני שעדיין לא נגמרה מלאכתן: <b>לקח במחובר לקרקע</b>. הקונה פירות כשהן מחוברין פטור שאין המקח קובע למעשר אלא בקונה בתלוש, לא במחובר {ב}: <b>לקט</b>. שתילין לשלוח לחברו פטור: <b>אם יש כיוצא בהם נמכרים בשוק</b>. חשיבי כאילו נגמרה מלאכתן. ואין הלכה כרבי אלעזר בן עזריה:
<b style="color: gray;">תוי"ט</b>
{א} <b>ותמיהה</b> לי מאי מעשר שייך בנטיעות. ונ''ל שכצ''ל העוקר שתלים נטיעות אע''פ שיש בהם פירות. א''נ העוקר שתלים היינו בצלים וכרישים שדרך הגנים אחר שצמחו מעט תולשים אותם ונוטעים אותם במקום אחר ומתעבין וגדלין יותר. תוי''ט: {ב} <b>לשון</b> הר''ש לקח במחובר פטור דאין מקח קובע במחובר. אבל תלוש דומיא דמחובר קובע אע''פ שלא נגמרה מלאכתו וסתמא כר''מ דלעיל בפ''ב מ''ה:
<h3>פרק ה - משנה ב</h3>
הָעוֹקֵר לֶפֶת וּצְנוֹנוֹת מִתּוֹךְ שֶׁלּוֹ וְנוֹטֵעַ לְתוֹךְ שֶׁלּוֹ לְזֶרַע, חַיָּב, מִפְּנֵי שֶׁהוּא גָּרְנָן. בְּצָלִים, מִשֶׁהִשְׁרִישׁוּ בָעֲלִיָּה, טָהֲרוּ מִלְטַמֵא. נָפְלָה עֲלֵיהֶם מַפֹּלֶת וְהֵם מְגֻלִים, הֲרֵי אֵלּוּ כִּנְטוּעִים בַּשָּׂדֶה:
<b style="color: gray;">רע"ב</b> <b>ונוטע בתוד שלו, לזרע [שיתבשל] בהם הזרע במקום נטיעתן: מפני שהוא גרנן</b>. עקירתן הוא גרנן, שאין להם גורן אחר להתחייב במעשר, דזרען פטור מן המעשר דכתיב (ויקרא כו) מזרע הארץ, ולא כל זרע, פרט לזרעוני גינה שאינן נאכלין, ונמצא שנגמרה מלאכתן ואסור לנוטען עד שיעשר: <b>טהרו מלממא</b>. דכזרועין דמו, והתורה רבתה בטהרת זרעים דכתיב (שם יא) על כל זרע זרוע אשר יזרע טהור הוא. אבל לכל שאר מילי כתלושין דמו, ובחזקתן הן למעשר ולשביעית {ג}, ואפילו לטהרת טומאה, דוקא השרישו בעליה שיש תחתיהן עפר המעזיבה, אבל השרישו בקופה כתלושים דמי אף לענין טומאה: <b>והן מגולין</b>. העלין שלהן, כדרך גדילתן. כנטועים בשדה דמו, והתולש מהן בשבת חייב, וחייבין בשביעית ובמעשרות:
<b style="color: gray;">תוי"ט</b>
{ג} <b>ולא</b> נקט שבת לפטור כמו דנקט בסיפא שבת לחובה. ובירושלמי מפורש דגם לענין שבת פטור:
<h3>פרק ה - משנה ג</h3>
לֹא יִמְכֹּר אָדָם אֶת פֵּרוֹתָיו מִשֶׁבָּאוּ לְעוֹנַת הַמַּעַשְׂרוֹת לְמִי שֶׁאֵינוֹ נֶאֱמָן עַל הַמַּעַשְׂרוֹת, וְלֹא בַשְּׁבִיעִית לְמִי שֶׁהוּא חָשׁוּד עַל הַשְּׁבִיעִית. וְאִם בִּכְּרוּ, נוֹטֵל אֶת הַבַּכּוּרוֹת וּמוֹכֵר אֶת הַשְּׁאָר:
<b style="color: gray;">רע"ב</b> <b>לא ימכור אדם פירותיו וכו'</b>. דקעבר משום ולפני עור לא תתן מכשול (ויקרא יט): <b>ואם בכרו</b>. אם יש בהן בכורות שהגיעו לעונת מעשרות והשאר לא הגיעו, נוטלן ומוכר את השאר:
<b style="color: gray;">תוי"ט</b> <b>.אין</b> פירוש למשנה זו
<h3>פרק ה - משנה ד</h3>
לֹא יִמְכֹּר אָדָם אֶת תִּבְנוֹ וְאֶת גִּפְתּוֹ וְאֶת זַגָּיו לְמִי שֶׁאֵינוֹ נֶאֱמָן עַל הַמַּעַשְׂרוֹת, לְהוֹצִיא מֵהֶן משְׁקִין. וְאִם הוֹצִיא, חַיָּב בַּמַּעַשְׂרוֹת וּפָטוּר מִן הַתְּרוּמָה, שֶׁהתּוֹרֵם, בְּלִבּוֹ {ה} עַל הַקֻּטָעִים וְעַל הַצְּדָדִים וְעַל מַה שֶּׁבְּתוֹךְ הַתֶּבֶן:
<b style="color: gray;">רע"ב</b> <b>תבנו</b>. שבולין שנדושו ופעמים נשאר בהן חטין: <b>גפתו</b>. פסולת של זיתים: <b>זגיו</b>. פסולת של ענבים: <b>להוציא מהן משקין</b>. אגפתו וזגיו קאי {ד}: <b>על הקטועין</b>. שבולות קטועות שלא נדושו: <b>ועל הצדדין</b>. צדי הכרי. וכן התורם בבור, בלבו על מה שבחרצנים ועל מה שבזגין. והתורם בבית הבד, בלבו על מה שבתוך הגפת:
<b style="color: gray;">תוי"ט</b>
{ד} ולגבי תבן ללקוט ממנו חטים: {ה} <b>בלבו</b>. ואם אין בלבו תנאי בית דין הוא. תוספתא. ודוקא בתרומה הניטלת מאומד אבל מעשר הא קחזינן שלא עישר כפי המדה על אלו הדברים. תוי''ט:
<h3>פרק ה - משנה ה</h3>
הַלּוֹקֵחַ שְׂדֵה יָרָק בְּסוּרְיָא, אִם עַד שֵׁלֹא בָא לְעוֹנַת הַמַּעַשְׂרוֹת, חַיָּב. וּמִשֶּׁבָּא לְעוֹנַת הַמַּעַשְׂרוֹת, פָּטוּר, וְלוֹקֵט כְּדַרְכּוֹ וְהוֹלֵךְ. רַבִּי יְהוּדָה אוֹמֵר, אַף יִשְׂכּוֹר פּוֹעֲלִים וִילַקֵּט. אָמַר רַבָּן שִׁמְעוֹן בֶּן גַּמְלִיאֵל, בַּמֶּה דְבָרִים אֲמוּרִים, בִּזְמַן שֶׁקָּנָה קַרְקַע, אֲבָל בִּזְמַן שֶׁלֹּא קָנָה קַרְקַע, אִם עַד שֶׁלֹּא בָא לְעוֹנַת הַמַּעַשְׂרוֹת, פָּטוּר. רַבִּי אוֹמֵר, אַף לְפִי חֶשְׁבּוֹן:
<b style="color: gray;">רע"ב</b> <b>הלוקח שדה ירק</b>. מן הנכרי: <b>בסוריא</b>. הם ארצות שכבש דוד, כגון דמשק וארם נהרים וארם צובה. ובמקצת דברים עשאום כארץ ישראל ובמקצתן לא: <b>אם עד שלא בא לעונת המע שרות חייב</b>. הואיל ובשעה שבאים לידי חיוב ברשותו של ישראל הם. אבל אם הגיע עת החיוב ברשות העובד כוכבים פטור, דלדבר זה עשו סוריא ככבוש יחיד ולאו שמיה כבוש: <b>ולוקט כדרכו</b>. ופטור מלעשר אף מה שנוסף ברשותו. אבל פועלים לא ישכור, דחיישינן דלמא אתי למעבד דכי אף בשדה שלקח עד שלא בא לעונת המעשרות. ורבי יהודה לא גזר: <b>פטור</b>. כיון שאין לו בגוף הקרקע כלום: <b>רבי אומר אף לפי חשבון</b>. אמילתיה דתנא קמא קאי, והכי קאמר כי היכי דמחייב אם לקח עד שלא בא לעונת המעשרות לעשר על הכל, הכי נמי מחייב אם הגיע לעונת מעשרות לעשר לפי חשבון שנתוסף ברשותו, כגון אם הביאו שליש ביד הנכרי חייב לעשר על שני שלישים שנתוספו ברשותו {ו}. והלכה כרבן שמעון בן גמליאל:
<b style="color: gray;">תוי"ט</b>
{ו} <b>ולפי</b> שאין לך כל חטה וחטה שאין בו משני חלקיו. מפריש מהכל וחלק השלישי מוכר לכהן או ללוי. פירוש:
<h3>פרק ה - משנה ו</h3>
הַמְתַמֵּד וְנָתַן מַיִם בַּמִּדָּה וּמָצָא כְדֵי מִדָּתוֹ, פָּטוּר. רַבִּי יְהוּדָה מְחַיֵּב {ז}. מָצָא יוֹתֵר עַל כְּדֵי מִדָּתוֹ, מוֹצִיא עָלָיו מִמָּקוֹם אַחֵר לְפִי חֶשְׁבּוֹן:
<b style="color: gray;">רע"ב</b> <b>המתמד</b>. הנותן מים בחרצנין ובזגין או בשמרים נקרא מתמד. והכא מיירי בנותן מים בשמרים דוקא: <b>ומצא כדי מדתו</b>. לאו דוקא כדי מדתו, דאפילו נתן ג' כדות של מים ומצא ג' וחצי פטור, עד שיתן ג' וימצא ד': <b>פטור</b>. ואע''ג דשמרים יהבי בהו טעם, פטור, דטעם שמרים של טבל לא חשיב טעם גמור אלא קיוהא בעלמא: <b>רבי יהודה מחייב</b>. דסבר אי אפשר שיצאו כל המים לחוץ אלא נשאר חצי כד של מים בתוך השמרים, ונמצא שאלו הג' כדות וחצי שיצאו יש בהן כד א, של יין ושנים וחצי מים, והוו כיין מזוג, שכן דרך מזיגת היין. ואין הלכה כר' יהודה: <b>מצא יותר מכדי מדתו</b>. והוא דרמא תלתא ואשכח ארבעה: <b>מוציא עליו ממקום אחר</b>. אף ממקום אחר, כלומר לא מיבעיא מיניה וביה דשרי, אלא אף ממקום אחר יכול לעשר לפי חשבון היתר על מדתו:
<b style="color: gray;">תוי"ט</b>
{ז} <b>ר''י</b> מחייב. והיינו במעשר אבל בתרומה לא כדאמר לעיל מ''ה התורם בלבו על הכל הר''ש בשם הירושלמי. עוד כתב דעד כאן לא מחייב ר''י אלא מניה וביה. אבל מעלמא לא דלמא אתי לאפרושי מן החיוב על הפטור כו':
<h3>פרק ה - משנה ז</h3>
חוֹרֵי הַנְּמָלִים שֶׁלָּנוּ בְצַד הָעֲרֵמָה הַחַיֶּבֶּת, הֲרֵי אֵלּוּ חַיָּבִים, שֶׁיָּדוּעַ שֶׁמִּדָּבָר הַגָּמוּר גּוֹרְרִין כָּל הַלָּיְלָה:
<b style="color: gray;">רע"ב</b> <b>שלנו</b>. לינת לילה: <b>הערימה החייבת</b>. הכרי שנתחייב במעשר, כההיא דתנן בפרק קמא ואם אינו ממרח משיעמיד ערימה:
<b style="color: gray;">תוי"ט</b> <b>.אין</b> פירוש למשנה זו
<h3>פרק ה - משנה ח</h3>
שׁוּם בַּעַל בֶּכִי, וּבָצָל שֶׁל רִכְפָּא, וּגְרִיסִין הַקִּילְקִין, וְהָעֲדָשִׁים הַמִּצְרִיּוֹת, רַבִּי מֵאִיר אוֹמֵר, אַף הַקַּרְקָס, רַבִּי יוֹסֵי אוֹמֵר אַף הַקּוּטְנִים, פְּטוּרִים מִן הַמַּעַשְׂרוֹת, וְנִלְקָחִין מִכָּל אָדָם בַּשְּׁבִיעִית. זֶרַע לוּף הָעֶלְיוֹן, זֶרַע כְּרֵשִׁים, זֶרַע בְּצָלִים, זֶרַע לֶפֶת וּצְנוֹנוֹת, וּשְׁאָר זֵרְעוֹנֵי גִנָּה שֶׁאֵינָן נֶאֱכָלִים, פְּטוּרִים מִן הַמַּעַשְׂרוֹת, וְנִלְקָחִין מִכָּל אָדָם בַּשְּׁבִיעִית, שֶׁאַף עַל פִּי שֶׁאֲבִיהֶן תְּרוּמָה {ח}, הֲרֵי אֵלּוּ יֵאָכֵלוּ:
<b style="color: gray;">רע"ב</b> <b>שום בעל בכי</b>. שום חריף שהאוכלו בוכה ועיניו זולגות דמעות. ול''נ שום הגדל בהר הלבנון, שכן בערבי קורין ללבנון בע''ל: <b>רכפא</b>. שם מקום: <b>גריסין הקילקין</b>. גריסין של פול הבאים מן הקלקי, שם מקום, והן מרובעות כדתנן בנגעים כגריס הקלקי המרובע: <b>ועדשים המצריות</b>. ראשן אחד חד, והמינין הללו כולם הם מדבריות וחזקתן מן ההפקר לפי שאינן נזרעים בגינה, לפיכך פטורים מן המעשרות: <b>אף הקורקס</b>. בערבי קלקא''ס, והוא מין ממיני הכרוב: <b>הקוטנים</b>. ממיני העדשים. והלכה כסתם משנה: <b>ונלקחים מכל אדם</b>. אף מן החשודים למכור פירות שביעית: <b>זרע הלוף העליון</b>. אני שמעתי הלוף השוטה. אבל זרע הלוף הפקח חייב. ורמב''ם פי' שהמשנה מסורסת זרע העליון של לוף. ולוף הוא ממיני הבצלים: <b>שאע''פ שאביהן תרומה</b>. אע''פ שאחד מכל אלו זרעוני גינה שאינם נאכלים הן תרומה. וזרען, הרי הגדולים נאכלין. ולא אמרינן גדולי. תרומה תרומה אלא כשהזרע הזרוע הוא מדברים הראויין לאכילה: <b>שאביהן</b>. הזרע. שהוא אב למה שגדל ממנו:
<b style="color: gray;">תוי"ט</b>
{ח} שאביהן תרומה. כההיא דתנן בריש פרקין העוקר לפת וצנונות מתוך שלו ונוטע לתוך שלו לזרע חייב מפני שהוא גורנן. ואם עשאן תרומה ונטען לזרע הזרע נאכל לזרים. תוי''ט: