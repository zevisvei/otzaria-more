<h1>משנה - ביכורים - עיקר תוי''ט</h1>
<h2>פרק א</h2>
<h3>פרק א - משנה א</h3>
{א} ומפרש הר''ש בשם הירושלמי דר''י אתיא כר''א דס''פ חזקת הבתים. דמתיר לעשות חלל תחת רשות הרבים כדי שתהיה עגלה טעונה אבנים מהלכת. ומסיק דמתיר לעשות אבל אינו שלו לעולם. ואם בא אחר להשתמש באותו חלל שתחת רשות הרבים כל הקודם זכה הלכך מביא ואינו קורא. ונשמע דר''י לא פליג אלא בדרך הרבים אבל לא בדרך היחיד. תוי''ט:
<h3>פרק א - משנה ב</h3>
<b>.אין</b> פירוש למשנה זו
<h3>פרק א - משנה ג</h3>
{ב} לאפוקי הזתים שבאים עליהם גשמים והם פולטים שמנם. הר''ש מירושלמי:
<h3>פרק א - משנה ד</h3>
{ג} <b>לפי</b> שהוא למדם אמונה הר''מ. אבל כולי עלמא מודו דלא נתחלקה הארץ לגרים. וביאר בחבורו מטעם דשבועה שנשבע לאברהם היתה קודם שנקרא אברהם: {ד} <b>אמו</b> מישראל. בירושלמי פריך כלום נשבע לנקבות ותירץ דאע''ג דלאמו לא נשבע, לאבי אמו שהוא מישראל נשבע. תוי''ט וע''ע:
<h3>פרק א - משנה ה</h3>
{ה} <b>עד</b> עשרה דורות. לאו דוקא דכמו שנא' בממזר עד דור עשירי ופירושו עד עולם ה''נ דכותיה וכ''כ הר''מ אפילו לאחר כמה דורות: {ו} <b>ובנות</b> צלפחד לאו בתורת חלוקה לקחו אלא בתורת ירושה כמו שעי''ז צוה לדורות והעברתם את נחלתו וגו': {ז} <b>תמיהני</b> דבכל דוכתי אימעטו מכח ספק ובמתני' דלקמן נמי ממעטין קונה שני אילנות מכח ספק. תוי''ט:
<h3>פרק א - משנה ו</h3>
{ח} <b>ופירוש</b> מלת אורה כתבתי במ''ד פ''ה דב''ב:
<h3>פרק א - משנה ז</h3>
{ט} <b>הפריש</b>. א''ל הרי נראו ונדחו ולעיל כתב הר''ב והר''ש דירקבו. ובירושלמי מוקים למתניתין שנתן דעתו משעה ראשונה למוכרה: {י} <b>וצ''ל</b> דאע''ג דמוכר נמי אינו קורא. כל שהביא הוא בכלל הגדתי היום. תוי''ט:
<h3>פרק א - משנה ח</h3>
{יא} <b>נופץ</b>. וקשה דהואיל ואינו חייב באחריותן אלא עד הר הבית כדתנן בסמוך ליתני נטמאו בהר הבית וי''ל דמשום ואינו קורא הוי רבותא. דאפי' הביאם טהורים עד לעזרה אינו קורא (ועיין מ''ח פ''ו דשבת). תוי''ט: {יב} <b>ואין</b> קורא. כתב הר''ש לחד פירוש בירושלמי דטעמא משום דאם נטמאו ליכא שמחה. וכתיב ואמרת ושמחת:
<h3>פרק א - משנה ט</h3>
<b>.אין</b> פירוש למשנה זו
<h3>פרק א - משנה י</h3>
.אין פירוש למשנה זו
<h3>פרק א - משנה יא</h3>
{יג} לשון הגמרא ב''ב דפ''ב תחתיהן וביניהם כו' כמלא אורה וסלו. ופירש הרשב''ם תחתיהן, תחת עיקר האילנות והנופות. וביניהם, קרקע מגולה שבין נופות אילן זה לנופות אילן זה. וחוצה להן סביב האילנות מקום שעלין נופותיהן ולחוץ: {יד} <b>וחכירות</b>. בחכירי בתי אבות הוא. ירושלמי. והשתא אתי שפיר דר''י לא פליג במ''ב. תוי''ט:
<h2>פרק ב</h2>
<h3>פרק ב - משנה א</h3>
<b>.אין</b> פירוש למשנה זו
<h3>פרק ב - משנה ב</h3>
{א} וגדוליהן אסורין כו'. עד ס''ה ותימא דבמ''ד פ''ט דתרומות תנן גדולי תרומה תרומה. וע''ע שהניח בצ''ע. ואיש אחד העיר לבבו בדברי הרב דמישב קושיא הזאת שכתב ד''ה וגדוליהם תערובות של כו' שזרעם וצמחו אותן הגדולים נמי אסורים כו'. א''כ הוא הדבר החמור דהרי שם נשנה המדומע גדוליהן חולין וחבלים נפלו בנעימים:
<h3>פרק ב - משנה ג</h3>
{ב} <b>ובפ''ק</b> דפאה משמע דאלו מדרבנן יש להם שיעור וכ''כ הר'מ דצריך להפריש אחד משישים. ולמ''ש בריש פאה בשם רש''י דשעור תרומה רמוזה בפסוקים. י, 'ל דה''ק דהתרומה יש להם שיעור מדרבנן בדרך אסמכתא אבל בכורים אין להם שיעור מדרבנן בדרך אסמכתא: {ג} <b>ושלא</b> בפני הבית. כ''ז נלמד בספרי פרשת קרח ופרשת ראה ועיין סוף שקלים (ולענין מע''ש בזה''ז עיין יו''ד סי' של''א. ב''ד):
<h3>פרק ב - משנה ד</h3>
{ד} <b>ובירושלמי</b> דכתיב וראשית כל בכורי כל וכ''ה (ביחזקאל מ''ד): {ה} <b>וקרא</b> גבי פסח כתיב ויליף לה כל פינות כו'. ותו בירושלמי הא דתימא כשאין עמהן קרבן אבל יש עמהן קרבן בלא כך טעון לינה מחמת הקרבן:
<h3>פרק ב - משנה ה</h3>
{ו} <b>ושלא</b> כו'. בירושלמי פ''ב דתרומות מנין שתרומת מעשר נטלת שלא מן המוקף. מכל מעשרותיכם אחד ביהודה אחד בגליל: {ז} <b>כבכורים</b>. כי, מאחר שהוא מפריש הבכורים ממקצת האילנות מספיק לו על שאר אילנות וזה ענין שלא מן המוקף. ואפשר בבכורים להפריש מן הטהור על הטמא אחר לקיטתן לפי שאינם מקבלים טומאה בעודם מחוברים לקרקע. הר''מ:
<h3>פרק ב - משנה ו</h3>
{ח} <b>ולירק</b> בדרך אחד. משום דגדל על כל מים כדאמר בר'ה די''ד ותבואה ואילנות גדלים על מי גשמים ואתרוג גדל על כל מים שמשקים אותו תמיד כירק. רש''י סוכה. דל''ט: {ט} <b>פירוש</b> השנה השלישית מונין לו לחניטתו. אבל מספר הג' שנים מונין משעת קליטתו כמפורש בריש ר''ה: {י} <b>וברבעי</b>. כמ''ד נטע רבעי: {יא} <b>והר''מ</b> פירש שאם נגמר בשביעית ונכנסת השמינית ועדיין האתרוג באילן אותו האתרוג הפקר כדין פירות שביעית וב' הפירושים בירושלמי:
<h3>פרק ב - משנה ז</h3>
<b>.אין</b> פירוש למשנה זו
<h3>פרק ב - משנה ח</h3>
{יב} וכל הנך ג' דעות דתנאי הוא בחולין פ''ה ד''פ:
<h3>פרק ב - משנה ט</h3>
{יג} <b>ואין</b> שוחטין. איצטריך למתני ביו''ט. כי היכי דלא תטעה לומר דודאי טעון כיסוי ואפר כירה מוכן הוא לגביה אבל אינו ענין לשוה לחיה. (וכן אין חייבין עליו כרת דמ''י ב''ד) תוי''ט: {יד} <b>ואין</b> פודין. וכ''ש דאינו קרב לגבי המזבח ולהכי לא איצטריך למתני:
<h3>פרק ב - משנה י</h3>
{טו} <b>כלומר</b> דאלו כרת גופיה הא קמי שמיא גליא: {טז} <b>וצ''ל</b> דתני ליה אגב וע''ד שכתבתי לעיל:
<h3>פרק ב - משנה יא</h3>
{יז} <b>ומש''ה</b> הוא דתני לה בהך בבא והיה יכול לשנות בכל הבבות דשוה. וע''ע תוי''ט:
<h2>פרק ג</h2>
<h3>פרק ג - משנה א</h3>
{א} <b>ירושלמי</b> ונראה דלאו דוקא. וה''ה סמדר דפחות מבוסר אלא נקיט בוסר (לאשמעינן) שעדיין לא בא לכלל עונות מעשר. תוי''ט: {ב} <b>בגמי</b>. והכונה בזה שירשום אותם באיזה דבר שיזדמן כדי שיכיר אותם. ומה שייחד גמי, כפי הנהוג. הר''מ: {ג} <b>ואיני</b> יודע היכי מפיק לה מפרי דהא אף במחובר פרי הוא. תוי''ט:
<h3>פרק ג - משנה ב</h3>
<b>.אין</b> פירוש למשנה זו
<h3>פרק ג - משנה ג</h3>
{ד} שלחו לפניהם. שלוחים להודיע לאנשי ירושלים: {ה} <b>וה''ה</b> לשאר פירות. וז''ל הר''מ אם היה הכל רטובים היה מראה הטוב והיפה שבכלם: {ו} <b>ולפ''ז</b> הם על מינוי אחד הונחו. אבל לשון הר''מ והסגנים. ולפ''ז נראה דהסגנים סגני לויה הם. וסגני כהונה קורא בשם יותר נכבד והוא פחות ומעין שם ממשלה הוא כמו זרובבל פחת יהודה (נחמיה ה):
<h3>פרק ג - משנה ד</h3>
{ז} <b>אגריפס</b>. המלך ממלכי בית שני בעל נפש גדולה ושררה רבה. הר''ם:
<h3>פרק ג - משנה ה</h3>
<b>.אין</b> פירוש למשנה זו
<h3>פרק ג - משנה ו</h3>
{ח} ר'י אומר. התוי''ט האריך לפרש במאי פליגי ת''ק ור''י. מסיק צ''ל דר''י לא בא לחלוק אלא לפרש דברי ת''ק דזהו שאמר עודהו הסל על כתפו קור' מהגדתי עד כו' דלאו למימרא דכל זה בעוד הסל על כתפו שזה אינו אלא עד ארמי כו' ומשהגיע לארמי כו' מוריד כו' ות''ק לא נחית לפרושא מאי דעביד ביני וביני אלא התחלת הענין הוא אומר שבעוד על כתפו מתחיל לקרוא הגדתי. ומה שאומר וגומר כל הפרשה אינו מוסב על עודהו על כתפו אלא אומר שגומר כל הפרשה כולה ולא ביאר באיזה ענין ואתא ר''י ומבארו והולך. וע''ע: {ט} <b>והתוספת</b> במנחות דס''א כתבו דתחת יד לאו דוקא אלא הבעלים אוחזו בשפתיו. ומיהו הביאו בשם הירושלמי דמוכח שתחת יד ממש: {י} <b>ירושלמי</b> דכתיב לפני ה' יכול במערב שההיכל במערב המזבח ת''ל אל פני המזבח אי לפני המזבח יכול בדרום ששם הכבש והוא פני המזבח ת''ל לפני ה' הא כיצד מגישין על קרן דרומית מערבית. וכן הוא בגמרא מנחות די''ט:
<h3>פרק ג - משנה ז</h3>
{יא} <b>שאינו</b> יודע. שמקרא בכורים בלה''ק כדתנן במ''ג פ''ז דסוטה:
<h3>פרק ג - משנה ח</h3>
{יב} <b>ערבה</b> קלופה. נצרים הם ענפים או שבטים. כמו ונצר משרשיו יפרה (ישעיה י''א). ופירוש קליפה שמסירין קליפתה תרגום מחשוף הלבן קליף. הר''מ: {יג} <b>וק''ל</b> דאי הכי עניים מתביישים ולמה לא תקנו כדי שלא יתביישו העניים שאף העשירים יביאו בנצרים כמו שמצינו בכמה מקומות. וי''ל משום כבוד בית אלהינו ומשרתיו לא חשו על שיתביישו העניים. תוי''ט:
<h3>פרק ג - משנה ט</h3>
<b>.אין</b> פירוש למשנה זו
<h3>פרק ג - משנה י</h3>
{יד} חייב בדמאי. וצ''ע אי נאכל אף בטומאה הואיל ולא תני בהדיא. תוי''ט: [טו] ירושלמי אבל הא דבעי למילף מיניה דה''ה לתוספת, מלתא דתמיה הוא, דהא חמור בתוספת מבעטור כדלעיל ובכלל מין בשאינו מינו הוא תוי''ט. וע''ע:
<h3>פרק ג - משנה יא</h3>
<b>.אין</b> פירוש למשנה זו
<h3>פרק ג - משנה יב</h3>
{טז} ואשה בכתובתה. לגבות מחיים אם נתגרשה. א''נ דתפסה מחיים ואפילו לרבנן דר''מ דמ''ז פ''ה דכתובות: {יז} <b>ופירושו</b> דחוק ור' יצחק בר' מלכי צדק פירש דכמו דס''ת אע''ג דמכרה קדושתה עליה דס''ת היא ה''נ הבכורים בכורים נינהו ולא נפקי מקדושייהו להאכל לזרים אלא לעולם צריך לזבנינהו לכהנים טהורים למכלינהו בטהרה והיינו דקתני כס''ת: {יח} <b>פירוש</b>, הכהן לאחר שבא לידו. ובטובה פליג עם ת''ק, ובאין נותנין אלא לחבר דקאמר מהדרי ליה חכמים, נותנין אותה לאנשי משמר כו'. ואע''ג דאין נותנין דר''י בכהנים, נותנים דחכמים בבעלים: