<h1>משנה - טהרות - עיקר תוי''ט</h1>
<h2>פרק א</h2>
<h3>פרק א - משנה א</h3>
{א} <b>שלשה</b> עשר. ומנינא למעוטי ראשי אגפים וראש הזנב. והיינו לר' מאיר, דלר' יוסי איתנהו חמשה עשר. ולר' יהודה ליתנהו אלא שנים עשר: {ב} <b>היינו</b> לטומאת אוכלין אבל לטמא בבית הבליעה אין צריך מחשבה, שלא מצינו שום טומאה חמורה שצריכה הכשר, ולפיכך דין הוא שלא תהא צריכה מחשבה, אבל טומאה קלה והיא טומאת אוכלין ומשקים, אע''פ שזו אינה צריכה הכשר, הרי כל אוכלין צריכין הכשר וצריכין מחשבה, הלכך אף זו לטמא טומאה קלה אע''פ שאינה צריכה הכשר צריכה מחשבה. גמרא: {ג} <b>ומטמאה</b> כו'. צריך עיון, דלא תנן נמי וכחצי פרס לפסול הגויה, כדלקמן משנה ג'. ובפרק ד' דמעילה משנה ה' תנן כל האוכלין מצטרפין לפסול את הגויה: {ד} <b>וכן</b> להצטרף לפחות מכביצה אוכלים לקבל טומאה, דצריך שיהיו כביצה לשיטת הר''ב: {ה} <b>דהוי</b> ליה למכתב והאיש, אלא לומר שבבית הנפש מטמאה. פרק ה' דזבים משנה ט': {ו} <b>דכתיב</b> וטמא עד הערב וטהר: {ז} <b>בשבועות</b> דף ז'. ועתוי''ט: {ח} <b>צריך</b> עיון, דבגמרא מסיק דצריך כזית אלא דגידים ועצמות מצטרפים למשהו שיש בו דודאי דאין אכילה פחות מכזית. ועתוי''ט: {ט} <b>ואע''ג</b> דבחולין פרק ד' משנה ד' משמע דאין צריך קרא, לתנא דברייתא צריך קרא:
<h3>פרק א - משנה ב</h3>
{י} <b>הכנפים</b> כו'. הנוצה הדקה מהם. הר''מ: {יא} <b>תימה</b>, הא לעיל תנן שאין צריך הכשר מים ולא הכשר שרץ. והר''מ לא כתב שרץ: {יב} <b>והר''מ</b> פירש, להשלים כזית. אם בלע כזית בשר עם הנוצה:
<h3>פרק א - משנה ג</h3>
{יג} <b>ורש''י</b> סובר שתי ביצים: {יד} <b>רוצה</b> לומר דהא דמטמאה אדם אינה מדאורייתא. ועתוי''ט: {טו} <b>ליכא</b> מאן דפליג, כמו שכתבתי לעיל אות ח': {טז} <b>דאבר</b> מן החי אינו נוהג אלא בטהורים. גמרא. ועתוי''ט:
<h3>פרק א - משנה ד</h3>
<b>.אין</b> פירוש למשנה זו
<h3>פרק א - משנה ה</h3>
.אין פירוש למשנה זו
<h3>פרק א - משנה ו</h3>
.אין פירוש למשנה זו
<h3>פרק א - משנה ז</h3>
.אין פירוש למשנה זו
<h3>פרק א - משנה ח</h3>
{יז} והדיבור פה באוכלין של תרומה. הר''מ:
<h3>פרק א - משנה ט</h3>
{יח} <b>טופח</b>. ואפילו שלא להטפיח. ולא דמי להא דתנן בסוף פרק ח' משקה טופח אינו חיבור לא לטומאה ולא לטהרה. אי נמי, טופח דמתניתין לאו דוקא. הר''ש:
<h2>פרק ב</h2>
<h3>פרק ב - משנה א</h3>
{א} <b>דאי</b> בהוכשר, א''כ מכי נתנתו בקדירה טמאתו. הר''ש: {ב} <b>שסתם</b> ידים שניות הן. הר''ש. אבל בסיפא תני בהדיא בידים מסואבות, דלא תימא משום טבול יום לחוד קתני, קמ''ל דמסואבות ומשום שתי טומאות דאית בה. נ''ל: {ג} <b>דלמשקין</b> אין שיעור. ועתוי''ט: {ד} <b>טמא</b> מת כו'. וקשה, דלא תני הכא חזר לקדירה מה דינו. ונראה לי, כיון דעריב ותני בין נגעה במקום הנגוב ובין במקום המשקה, הלכך לא תני חזר כו', דעל כרחך אינו מטמא את הכל כשחזר אלא אם כן נגעה במקום המשקה או בכביצה ואפילו נגוב, אבל בפחות מכביצה ונגוב לא מהני החזרה כלל, וכיון דלא מצי קתני סתמא חזר, לא חש להאריך ולחלק: {ה} <b>הר''ש</b>. וכלומר לאשמעינן דאע''ג דיש בה שתי טומאות, אפילו הכי הקדירה טהורה: {ו} <b>מלשון</b> מסלק את הטבלה כולה ומנערה. וללישנא אחרינא הוא מלשון ניער וכיסה. הר''ש:
<h3>פרק ב - משנה ב</h3>
{ז} <b>האוכל</b> כו'. שמצינו אוכל חמור מן המאכל, דנבלת עוף טהור לא מטמא בחוץ, ואילו אכלה מטמא בגדים, ואנו איך לא נעשה אוכל כמאכל. גמרא. ואע''ג דמטעם הגזירה דזמינין אכיל כו' אפילו אי נעשהו שני סגי, דהא עושה משקים תחילה, ר' אליעזר משוה מדותיו לעשות אוכל כמאכל לגמרי. תוס'. וכן נמי באוכל שלישי לא שייכא הך גזירה, דאין שלישי עושה רביעי בתרומה, לא חלקו חכמים באוכלין. הר''ש: {ח} <b>ואע''ג</b> דלטעמא דזמנין כו' סגי בכביצה, שמא אין רגילות שיהא אדם צמא עד דאכיל ליה כחצי פרס. הר''ש: {ט} <b>ואם</b> תאמר, לימא משום זמנין דאכיל כו', ויש לומר, דאי לאו דאשכחן הכי בעלמא, לית לן למיגזר, דלהוי כחוכא ואטלולא. תוס': {י} <b>דטהרת</b> תרומה טומאה היא אצל קודש, וחיישינן שמא ראשון הוא ועושה שני. רש''י. ועתוי''ט: {יא} <b>צריך</b> לומר, והכי מוכיח. ועתוי''ט:
<h3>פרק ב - משנה ג</h3>
<b>.אין</b> פירוש למשנה זו
<h3>פרק ב - משנה ד</h3>
{יב} ומטמאים. לשלישי בקודש: {יג} <b>נאכל</b> כו'. ואין לתמוה איך נאכלת התרומה כיון דטמאה היא, מאחר דבתרומה אין בה רביעי ליכא איסורא. וכן במשנה ה' לענין חמישי בקודש. הר''ש ותוס':
<h3>פרק ב - משנה ה</h3>
<b>.אין</b> פירוש למשנה זו
<h3>פרק ב - משנה ו</h3>
{יד} דבגדי אוכלי תרומה מדרס לקודש, אבל לא נוכל לחשוב אוכלין לאב לא מדברי תורה ולא מדבריהם, כי אם כנטמאו בשרץ שיהיו ראשון. הר''מ:
<h3>פרק ב - משנה ז</h3>
{טו} <b>או</b> על טהרת הקודש. הר''ש. ולכאורה שבכוונה השמיטו הר''ב, כדי לפרש מתניתין דהכא דסברה נמי דאין חולין נתפסים בקדושת הקדש. וקשה, דבמתניתין דלקמן מפרש. למתניתין דהכא איפכא:
<h3>פרק ב - משנה ח</h3>
{טז} <b>דבטלה</b> דעתו. הר''ש. [ור' אליעזר סבר דעל כל פנים לדין תרומה לא בטלה דעתו. ושלש מחלוקות בדבר. הרא''ש. ת''ח]: {יז} <b>במגע</b>. וכן האוכלו לא נפסל גופו. וזהו כוונת הר''ב סוף פרק ב' דחגיגה שאינו כקודש לכל הדברים: {יח} <b>קדושת</b> הגוף כגון קרבן וחלות תודה ומנחות שקדשו בכלי. רש''י:
<h2>פרק ג</h2>
<h3>פרק ג - משנה א</h3>
<b>.אין</b> פירוש למשנה זו
<h3>פרק ג - משנה ב</h3>
.אין פירוש למשנה זו
<h3>פרק ג - משנה ג</h3>
{א} טמא מת. והוא הדין לטמא שרץ וכל טמאי מגע שאינו מטמא בהיסט. וטמא מת לרבותא נקט דהוי אב הטומאה, משום דקתני סיפא אבל זב כו'. רש''י: {ב} <b>זב</b> שחלב כו'. שהזב והדומה לו רוצה לומר זבה ונדה ויולדת, יטמא כל מה שישא ואפילו בלא נגיעה. ושוין בזה האוכלין והמשקין. הר''מ:
<h3>פרק ג - משנה ד</h3>
{ג} <b>דאע''ג</b> דבפיגול ונותר, נמי שייך טומאה, מיהא קיימא לן דבכביצה, ואנן תנן בכזית, על כרחך לענין איסור. ומכל מקום אי הוה כביצה, נמי דינא הכי לענין טומאה: {ד} <b>כלומר</b>, אע''פ שהגשמים המובלע בהם השלימו לכשיעור. וכמ''ש לעיל בסמוך. ועתוי''ט: {ה} <b>הוא</b> ענין בפני עצמו לומר דאפילו שכבר נתמעטו ונטהרו, כשחזרו ונתפחו חזרו לאיסורן, דאין דיחוי: {ו} <b>וטמא</b>. וקשה, טמא מאן דכר שמיה. ועוד, דהוה ליה למתני נמי ברישא טמא ולסיים נמי וחלב. ובמנחות דף נ''ד גרס. וחלב ול''ג וטמא:
<h3>פרק ג - משנה ה</h3>
{ז} <b>כדתנן</b> ריש פרק א' '' דכלים:
<h3>פרק ג - משנה ו</h3>
{ח} <b>הבשר</b> אשר יגע הוא דבר שאין בו דעת לישאל, דהבשר הוי נוגע, ספיקו טהור. וכל טהור וגו' דמיירי בטומאת הגוף דיש בו דעת. ספיקו טמא. רש''י: {ט} <b>ואיצטריך</b> והבשר ולמיגמר נמי מסוטה. דאי מוהבשר הוה אמינא בין ברשות היחיד בין ברשות הרבים ואי מסוטה הוה אמינא עד דאיכא דעת נוגע ומגיע. גמרא. ועתוי''ט:
<h3>פרק ג - משנה ז</h3>
{י} <b>שאם</b> השכיב עצמו על הארץ ונגע בקבר נטמאו הכלים. הר''מ:
<h3>פרק ג - משנה ח</h3>
{יא} <b>תינוק</b> כו'. והוא ברשות היחיד. הר''מ: {יב} <b>לפי</b> שחשש שלא יטמא התינוק את העיסה, לכך תלינן באדם טהור. מה שאין כן בריש פי''א דפרה. תום'. ועתוי''ט: {יג} <b>ורובא</b> וחזקה רובא עדיף. גמרא. ועתוי''ט: {יד} <b>לפי</b> שחזקתן שהם ישתו ואז יאכלו מהעיסה. הר''מ. ועתוי''ט:
<h2>פרק ד</h2>
<h3>פרק ד - משנה א</h3>
{א} <b>ככר</b> כו'. זו ואין צריך לומר זו קתני:
<h3>פרק ד - משנה ב</h3>
{ב} <b>השרץ</b>. מת. רש''י: {ג} <b>תרומה</b>. אע''פ שהוא של תרומה. הר''מ: {ד} <b>דקיימא</b> לן ספק טומאה הבאה בידי אדם, טמא כמי שיש בו דעת לישאל, ואפילו הכלי מונח על גבי קרקע, הכא דאין לטומאה מקום, טהור. הר''א. וקשה, דהוה ליה להר''ב למכתב רבותא טפי דאפילו אדם האוחז בככרות, טהורים, כדמוכח בגמרא דטפי איכא לאטמויי באוחז בטהרה מבאוחז בטומאה. ועתוי''ט:
<h3>פרק ד - משנה ג</h3>
{ה} <b>מנקרין</b> כו'. אע''פ שמנקרין בה לא בטל המקום. הר''ש:
<h3>פרק ד - משנה ד</h3>
{ו} <b>ולפי</b> זה מיירי בדלי אחד שמילא בו עשר פעמים. אלא שבי''ת של בעשרה אינו מדוקדק לפי זה. והתוס' העתיקו בלא בי''ת. ועתוי''ט: {ז} <b>טהור</b>. מפני שאין בכלים דעת לישאל. הר''ם. ותמה הר''א, הא טומאה הבאה בידי אדם היא. אבל הטעם שכל הטומאות כשעת מציאתן, ובמקום מציאתן כו'. ולדעת הר''מ יש לומר, שמאחר שלא נודע לאדם (ולא הוה ליה למידע) דאין דרך הטומאה לבוא, לא, חשיבא באה בידי אדם. כ''מ. והיינו דוקא כשהטומאה באה על ידי אדם. ועתוי''ט:
<h3>פרק ד - משנה ה</h3>
{ח} <b>שורפין</b>. הואיל דודאי ספיקות אלו טומאתן מן התורה, שהמת והזב טמאין מדאורייתא. הר''מ: {ט} <b>אבל</b> לא שאבד בה קבר, דבההוא איכא ספיקא דאורייתא, וא''כ אמאי אמרי רבנן תולין ברשות היחיד, והא ספק ברשות היחיד טמא. הר''ש: {י} <b>ותמיהני</b>, היאך נחוש שנתקיימו בו כל התנאים שכתב הר''ב בריש פרק ב' דאהלות. ורש''י כתב בקבר: {יא} <b>וקשה</b>, אמאי טמא, הא הוי ספק ספיקא. ופירשו התוס', דנקיט כנגד מי רגלי בהמה משום דכשהן זה אצל זה הן ניכרות טפי שהן של אדם וליכא אלא ספק אחד:
<h3>פרק ד - משנה ו</h3>
{יב} <b>או</b> הסיט או נשא: {יג} <b>משאן</b> כו': ולא תני נמי ועל הסיטן, דדילמא הסיט ביבש טהור ברה''ר כמו מגע כיון דלא הוי עלייהו. והוה מצי למתני הסיטן בזמן שהם לחים. הר''ש:
<h3>פרק ד - משנה ז</h3>
{יד} <b>אלו</b> כו' שטיהרו. ואפילו יש בהן דעת לישאל, וכמו שכתבתי לעיל אות ד' לדעת הר''א. ומשום הכי קתני אלו שטיהרו. ועתוי''ט: {טו} <b>נזירות</b> כו'. אינה ענין לטומאה ולטהרה. ונראה לי שאלו השנים עשר בבית דין אחד טיהרום, כמו שכתבו התוספ' על ששה ספיקות דלעיל. ועתוי''ט:
<h3>פרק ד - משנה ח</h3>
{טז} <b>ספק</b> כו'. מגעו טהור. גמרא. והיינו טעמא נמי בנזרקים דריש פרקין כו', משום דכל היכא שיש לטומאה מקום, קרינא ביה על הארץ. הר''ש. ועתוי''ט: {יז} <b>ר''ש</b> כו'. בגמרא יליף להו. ועתוי''ט:
<h3>פרק ד - משנה ט</h3>
<b>.אין</b> פירוש למשנה זו
<h3>פרק ד - משנה י</h3>
{יח} בגמרא דפסחים מסיק דאליבא דר''ע רבו קאמר הכי, וליה לא סבירא ליה אלא דרבנן היא, [אלא דחשיב להו כטומאת עצמן שהמים מעורבין בעיסה. ור''מ פליג בתוספתא וסבירא ליה דבטלי לגבי עיסה וחשיב להו כלטמא אחרים. הר''ש] ואתי שפיר דקתני כיצד כו' זה הוא. וכדאיתא בתוספתא, לא זהו טומאת משקין שנחלקו עליו, אלא זהו כו' כיצד שתי חביות כו'. ועתוי''ט: {יט} <b>כדיליף</b> ליה בגמרא שם דף י''ח:
<h3>פרק ד - משנה יא</h3>
{כ} <b>הר''ש</b> והר''מ מהתוספתא. וקשה, דהא מדילפינן ספק רשות היחיד מסוטה, ממילא דברשות הרבים דלא דמי לסוטה, טהור. והתוס' בסוטה דף כ''ח כתבו, דסלקא דעתך אמינא דונסתרה לאו דוקא אלא שדיבר הכתוב בהווה. ועתוי''ט: {כא} <b>וכגון</b> הא דנבלת העוף טמא דפרק קמא במשנה ג'. ופירוש דם תבוסה, עיין פרק ג' דאהלות משנה. ה':
<h3>פרק ד - משנה יב</h3>
{כב} <b>טהורה</b>. והיא בעלת מום שיתננה לכהן ואין בה למזבח כלום:
<h2>פרק ה</h2>
<h3>פרק ה - משנה א</h3>
{א} <b>ואפשר</b> שאם נודע לו שהוא בספק קודם שעשה טהרות, אם היה עושה טהרות אח''כ, היו טמאות לר''ע. הר''ש:
<h3>פרק ה - משנה ב</h3>
{ב} <b>והוי</b> כאין לו תקנה. שכך כתב הר''ש דר' יוסי נמי דוקא כשכבר עשה טהרות מטהר:
<h3>פרק ה - משנה ג</h3>
{ג} <b>וטהר</b>. פירוש, בהערב שמש. ולענין תרוטה, דטבול יום פוסל בה מדאורייתא:
<h3>פרק ה - משנה ד</h3>
{ד} <b>השרץ</b> כו'. משמיענו שדין מגע שוה לדין השביל, ואפילו לר' יוסי דאמר דרך להלוך ואין דרך ליגע. הר''מ:
<h3>פרק ה - משנה ה</h3>
{ה} <b>ועשה</b> כו'. משום ר' יהודה איצטריך למתני ועשה טהרות, דכר' עקיבא סבירא ליה לגבי אדם. תוס': {ו} <b>מדרבנן</b> דמדאורייתא טהורים. תוס': {ז} <b>לא</b> שיאכל אדם אחד, דא''כ יאכל ודאי טומאה. תוס'. ועתוי''ט:
<h3>פרק ה - משנה ו</h3>
<b>.אין</b> פירוש למשנה זו
<h3>פרק ה - משנה ז</h3>
{ח} דאע''ג דבגדי עם הארץ מדרס, לאו דעם הארץ עושהו מדרס, אלא שמא ישבה עליהן אשתו נדה. וקשה, דמשמע דאתיא כר' מאיר, ולר' מאיר סמוך מיעוטא לחזקה ואיתרע ליה רובא. הר''ש. ולמה שכתבו התוס' דלא סבירא ליה לר' מאיר סמוך מיעוטא לחזקה אלא מדרבנן להחמיר, ניחא:
<h3>פרק ה - משנה ח</h3>
{ט} <b>הכ''מ</b> העתיק לשון הר''ש, אבל איש כו'. ובר''ש סיים נמי, ואין איש: {י} <b>שוטה</b> כו'. וידוע שהשוטה לא תשמור עצמה ולא תדע וסתה ולא תשתדל בזה כפי מה שיגזור התורה. הכ''מ: {יא} <b>טמאין</b>. לא ירצה שהן טמאין בספק כמו הרוקים הנמצאים, כי התם לא נתאמת איש טמא, אמנם הכא נתאמתנו היות רוק טמא נמצא בזאת המדינה ושבה הטומאה קבועה כו', וזהו כוונת אומרו טמאים. הר''מ:
<h2>פרק ו</h2>
<h3>פרק ו - משנה א</h3>
{א} <b>ומיירי</b> כשאדם אוחז בכלים. דאי לא תימא הכי הוו דבר שאין בו דעת לישאל וטהורים:
<h3>פרק ו - משנה ב</h3>
{ב} <b>בפרק</b> ב' דעדיות משנה ז' ר' יהושע מטהר בהך דלעיל, דהתם לא כתב הר''ב דאדם אוחז, והכא באדם העובר ויש בו דעת לישאל. והר''מ דמפרש כפירוש הראשון, פסק התם כר' יהושע, והכא דלא כוותיה: {ג} <b>אין</b> צריך לזה, דספק האהיל קאי אכזית מת בפי העורב דתנן נמי התם גבייהו דשרץ וחולדה. ועתוי''ט:
<h3>פרק ו - משנה ג</h3>
{ד} <b>הואיל</b> ואין שתים יכול להשתמש בהם ואינו רגיל להלוך בהן. הר''מ: {ה} <b>דהא</b> ודאי נכנס לרשות היחיד. ועתוי''ט:
<h3>פרק ו - משנה ד</h3>
{ו} <b>טמא</b>. דמן הדין אפילו חד ספק טהור דאוקמה אחזקה, אלא דילפינן מסוטה, וא''כ מה לי חד ספק ומה לי כמה ספיקי. תוס': {ז} <b>טהור</b>. איידי קתני. דהא אפילו חד ספיקא טהור: {ח} <b>והטומאה</b> כו'. לא טומאה ודאית, אלא כלומר מה שמביא עלינו לספק אם נטמא אותו דבר הוא בחצר:
<h3>פרק ו - משנה ה</h3>
<b>.אין</b> פירוש למשנה זו
<h3>פרק ו - משנה ו</h3>
{ט} כדמוכח בפסחים דף ט'. הר''ש. ועיין שם בתוס' דיבור המתחיל ספק, דמוכח דדוקא בספק ספיקא ואחד מהן הוא ספק הרגיל. ולשון הר''מ, עד שיאמר ודאי שלא נטמאתי: {י} <b>לבורות</b> כו'. שיהיה בראש המבוי חפירה בקרקע כמו בור כו' ויעמוד זה מקום כותל וישוב מבוי שאינו מפולש, לפי שלא יוכל אדם לבוא מצד אחד ולצאת מצד אחר. הר''מ:
<h3>פרק ו - משנה ז</h3>
{יא} <b>בימות</b> החמה. משתעקר התבואה מתוכה. תוספתא: {יב} <b>ובימות</b> הגשמים. משתרד רביעה שניה. שמשם ואילך גדלים הזרעים ודריסת הרגל מזקת להם:
<h3>פרק ו - משנה ח</h3>
<b>.אין</b> פירוש למשנה זו
<h3>פרק ו - משנה ט</h3>
{יג} וקשה, לפלוג ר' יהודה כמו במתניתין דלעיל. ובתוספתא גרסינן בדר' יהודה איפכא, ואתי שפיר. ובר''ש מפרש, פרון, מגדל שג' רוחותיה בתוך הים ורוח אחת ליבשה. ואינו ענין לבסילקי דלעיל:
<h2>פרק ז</h2>
<h3>פרק ז - משנה א</h3>
{א} <b>הר''ש</b>. ואין הלשון מדוקדק, שהרי לא מצינו שאוהל מטמא אלא במת כו'. והוה ליה למימר ובגדיהם נכנסים לפיהם, שאז טמא מאוירו: {ב} <b>ותימה</b>, דלקמן משנה ה' פירש שאין עם הארץ מטמא בהיסט והר''מ לפי גירסתו כתב, שמא יניע הזב. ומכל מקום קשה, אמאי חוששים להיסט, ומאי שנא מהא דפרק ה' משנה ז' ועל בגדיו הולכין אחר הרוב:
<h3>פרק ז - משנה ב</h3>
<b>.אין</b> פירוש למשנה זו
<h3>פרק ז - משנה ג</h3>
.אין פירוש למשנה זו
<h3>פרק ז - משנה ד</h3>
{ג} אשת כו'. דסלקא דעתך שחכמים מודים לר' מאיר באשה, לפי שהיא רבת העסקים והמשמוש בדברים שאינם נוגעים לה, קמשמע לן. הר''מ: {ד} <b>טמא</b>. וחכמים אומרים דבסיפא, קיימא נמי אדהכא: {ה} <b>משמשת</b>. כמו ממשמשת, מלשון כי מששת. הר''ש:
<h3>פרק ז - משנה ה</h3>
{ו} <b>דהיסט</b> ומדרס חומרא יתירה היא, ואין יכולין לעמוד בה. וכעין הא דאיתא בסוף פרק ו' דבבא מציעא. עיין שם. תוס'. ועתוי''ט: {ז} <b>טמא</b>. וקשה, הא תנן פ''ח מ''ה, אשת עם הארץ כו' הבית טהור. ויש לומר, דשאני הכא שהפקיד ביתו לעם הארץ, שאין עם הארץ מקפיד על חבירו. הר''ש: {ח} <b>ומשום</b> כלי המוקף צמיד פתיל נקט והסיטה, דאינו ראוי למשכב ומושב:
<h3>פרק ז - משנה ו</h3>
{ט} <b>דמיירי</b> בנכרי חשוב שאימתו עליהן. גמרא: {י} <b>מה</b> שאין כן באיש, שאינו רגיל בזיבות:
<h3>פרק ז - משנה ז</h3>
{יא} <b>דלענין</b> טומאת מגע מאי שנא נכרי ומאי שנא ישראל. הר''ש:
<h3>פרק ז - משנה ח</h3>
{יב} <b>פירוש</b>, מטהרת גופו. אבל הא דפרק ג' דחגיגה משנה ג' דאין צריך טבילה אלא לקודש, איירי שלא הסיחו דעתם מטהרת גופם אלא מאכילה, ומשום מעלה דקודש חיישינן שמא הסיחו דעתם גם מטהרת גופם. אבל להצריכם ג''כ הזאה שלישי ושביעי שמא נטמאו במת לא גזרו, מאחר שיודעים שלא הסיחו דעתם מטהרת גופם. כ''מ: {יג} <b>במקום</b> הטנופת. וצריכים נטילה לנגיעת תרומה. אבל לא חיישינן שמא יגעו בטומאה, דאם כן לבעי כל גופו טבילה. ועוד, למה הידים שניות, ליחוש שמא נגעו באב הטומאה. כ''מ:
<h3>פרק ז - משנה ט</h3>
{יד} <b>אלא</b> כו'. כלומר, אבל בעני מודה ר' עקיבא: {טו} <b>וענינו</b>, הומות לאכול [אף] מן הגרגרת. {טז} לידע כו'. ואם יכשר בעיניה תאכל ממנו:
<h2>פרק ח</h2>
<h3>פרק ח - משנה א</h3>
{א} <b>ר'</b> יוסי כו'. לפרושי מלתא דתנא קמא אתי:
<h3>פרק ח - משנה ב</h3>
<b>.אין</b> פירוש למשנה זו
<h3>פרק ח - משנה ג</h3>
{ב} ונוטלו לו: {ג} <b>וקשה</b>, דבתוספתא תני טהור מטומאת מת. וכן כתב הר''מ. וכתב הר''ש, דטעמא משום דנכרים ונשים שכיחי, מת לא שכיח, ומתניתין דתנא טמא, היינו מדרס. וכל מידי דלא חזי למדרס, טמא מגע זב: {ד} <b>דלמדרס</b> לא חיישינן, שאין דרך העוברים לדרוס על הבגדים השטוחים ליבש, אבל אפשר שנגעו בהם מה שאין כן באבידה שאין רואין, ולכן אין לחלק בזה בין יום ללילה כמו באבידה. וכשמשמרן, אפילו נגיעה לא נגעי. כ''מ: {ה} <b>טהורין</b>. וקמ''ל דלא חיישינן דלמא אתי חד ונגע ולאו אדעתיה: {ו} <b>טמאים</b>. מפני שנעלמו מעיניו. הר''מ:
<h3>פרק ח - משנה ד</h3>
{ז} <b>מטהרים</b>. כשלא נגנב ממנו כלום. הר''מ:
<h3>פרק ח - משנה ה</h3>
<b>.אין</b> פירוש למשנה זו
<h3>פרק ח - משנה ו</h3>
{ח} דבאוכל שכבר נטמא איירי: {ט} <b>מטמא</b>. לאו משום דבעי מחשבה לכלב וחשיב לה מחשבה, אלא לא בעי מחשבה כלל. רש''י: {י} <b>טמא</b>. וכגון שהעלהו ונתנו לנכרי, דמעשיו מוכיחין, ומשום הכי לא קשיא מריש פרק ו' דמכשירין דהעלה לא חשיב מעשה, דיש לתלות דמפני הכנימה עביד ולא שירד עליהן הטל. הר''ש:
<h3>פרק ח - משנה ז</h3>
<b>.אין</b> פירוש למשנה זו
<h3>פרק ח - משנה ח</h3>
{יא} מלמטן. דאם היה מלמעלן, היה המשקה זב ומחברם. הר''ש:
<h3>פרק ח - משנה ט</h3>
{יב} <b>מלאה</b>. אין צריך לפרש שהוא חלול ונתמלא מים, אלא כמו שכתב הר''מ, וזה לשונו בנוסחת ארץ ישראל, המקל אם נשרה במשקים: {יג} <b>משקין</b>. רוצה לומר המים בלבד, שאין השקה מועלת אלא למים: {יד} <b>רוצה</b> לומר שמערה מכלי טהור לכלי טמא: {טו} <b>משמע</b> דטופח על מנת כו' הוי חבור. וקשה, מאי שנא מעירוב מקואות דבעינן כשפופרת הנוד. והתוס' העלו דיש לומר, דבקרקע שוה וליכא כותל כלל סגי בטופח כו', והיכא דאיכא נקב בכותל בעינן כשפופרת, ועל גבי כותל סגי כקליפת השום:
<h2>פרק ט</h2>
<h3>פרק ט - משנה א</h3>
{א} <b>אלא</b> אם כן זפותה. הר''ש. וקשה, דאם כן לגזרו ג''כ אאינה זפותה וכמו שגזרו בענבים מהאי טעמא כו'. ולמה שכתב הר''ב בפרק י' משנה ב' לא קשה מידי:
<h3>פרק ט - משנה ב</h3>
{ב} <b>לשון</b> הר''מ בפרק קמא דמכשירין, הרבה אומרים במשנה הזאת טמא בעבור מוכשר, וטהור על שאינו מוכשר:
<h3>פרק ט - משנה ג</h3>
{ג} <b>ולכאורה</b> מתניתין חסורי מחסרא וצריך להיות טמאין טמאין, אבל נראה דלא חסרינן לה, דכי קתני משקין היינו טמאים, וטמאים דמתניתין אזיתים קאי. ועיין במשנה דלעיל בהר''ב לפירוש השני:
<h3>פרק ט - משנה ד</h3>
{ד} <b>משום</b> דלמשחה כתיב, ואין זה דרך גדולה לעשיר. ומכל מקום קשה, אמאי מהימנינן ליה. ומסתברא כמו שכתב הר''מ דמפריש בעודם זיתים, מדתני ושייר קופה. וכן משמע לשון הר''ב בדר' שמעון. וכן כתב עוד הר''מ ביוליך לו המפתח. יבוא הכהן ויסחטם נגדו ויקח ממנו תרומת שמן בטהרה:
<h3>פרק ט - משנה ה</h3>
{ה} <b>וקשה</b>, דהא בריש פרקין תנן בית הלל אומרים משיתחברו כו' והיינו קודם שתגמר מלאכתן. ונראה לי דרבן גמליאל דלעיל אינו חולק על בית הלל, אלא תרי תנאי הן אליבא דבית הלל, תנא קמא ורבן גמליאל, והך דהכא רבן נמליאל אמרה: {ו} <b>זיתים</b>. של תרומה. הר''מ:
<h3>פרק ט - משנה ו</h3>
{ז} <b>פירוש</b>, לטובלם. רש''י:
<h3>פרק ט - משנה ז</h3>
{ח} <b>הר''מ</b>, שלא הוכשרו. ובר''ש, דלא: {ט} <b>דכשנשברו</b> ונטהרו, כשחזר ועשה מהן כלי חוזרין ' לטומאתן. עתוי''ט:
<h3>פרק ט - משנה ח</h3>
{י} <b>כלומר</b>, שבמשקה נטמאו כולם, שכולם מחוברים למשקה. ועתוי''ט:
<h3>פרק ט - משנה ט</h3>
{יא} <b>הוא</b> לשון התוספתא. והיינו פרוד דמתניתין: {יב} <b>דכי</b> מנית ביה ראשון ושני. הוי ליה שאר גושים שלישי. הר''ש: {יג} <b>וקשה</b>, דמאי שנא נמצא במעטן מנמצא בגג, והא הכא נמי איכא למימר שלאחר שהעלה לגג נפל השרץ במעטן, וכן פירש הר''ב. בעצמו במשנה ז' פרק י'. ובתוספתא תני עלה, דברי רבי, וחכמים אומרים נמצא במעטן הגג טהור. וכן פסק הר''מ. ועתוי''ט: {יד} <b>לכאורה</b> משמע שאילו היה טמא מקודם לא פרחה הטומאה ממנה כו'. וקשה מסוף פרק כ''ז דכלים דכשנמהה מתטהרת. ולשון רש''י, טהורה, דאמרינן הכא נפלה עלייהו לאחר שבלתה. ועתוי''ט:
<h2>פרק י</h2>
<h3>פרק י - משנה א</h3>
{א} <b>ונפקא</b> מינה, בטומאה שמטמא במגע ולא בהיסט. אבל קשה, דהכא מיירי שהיו שם כלים טמאין מדרס, והם מטמאים אף בהיסט. ואפשר דנפקא מינה דעל הנגיעה נאמנים לומר לא נגענו, ועל ההיסט אי אפשר שיהיו נאמנים כיון שאין חוששין לה. אלא דבמתניתין דלקמן פירש הר''ב דאין נאמנין על הנגיעה אלא היכא שיש חבר עמהם. ולכך נראה כפירוש הר''מ, דר' יוסי אדר' שמעון חולק שסבירא ליה בית הבד טהור, ופליג ר' יוסי מפני שאע''פ שלא יגעו בהן להיותן טמאים, הנה יסיטם לפי שאינן יודעים שהיסטם יטמא:
<h3>פרק י - משנה ב</h3>
{ב} <b>וקשה</b>, דבפרק ט' משנה ח' לא הצריכו שיהא החבר עומד עליהן. והר''מ לא הצריך כן:
<h3>פרק י - משנה ג</h3>
{ג} <b>כיון</b> כו'. דכיון שנכנסו למקום הטבילה על דעת לטבול, לא חשדינן להו שלא יטבלו. ולא החמיר ר' מאיר במגען בריש פרקין אלא משום דאין חוששים ליזהר, ולא שנחזיקהו ברשע:
<h3>פרק י - משנה ד</h3>
<b>.אין</b> פירוש למשנה זו
<h3>פרק י - משנה ה</h3>
{ד} טהור. שאע''פ שהגרגר נטמא שהרי הוכשר הואיל ולגת בצרן, מכל מקום אין אוכל מטמא כלי. ואפילו אם על ידי דריכה יצא ממנו משקה, אין המשקה מטמא הכלי כיון שאין שיעור באוכל לטמא המשקה: {ה} <b>דענבים</b> נמי היו מתטמאים בכביצה:
<h3>פרק י - משנה ו</h3>
{ו} <b>ברשות</b> היחיד. הר''מ:
<h3>פרק י - משנה ז</h3>
{ז} <b>טמאות</b>. צריך עיון, דהא סתמא קתני, וכי לא בדק ולא כיסה אימא לאחר שמילאה נפל תהיה טמאה:
<h3>פרק י - משנה ח</h3>
{ח} <b>בזו</b> כו'. נכנסים ברוח זו ויוצאים ברוח שכנגדה. הר''מ: {ט} <b>שאותו</b> הפסולת נקרא גפת: {י} <b>מלשון</b> ושבולת שטפתני [תהלים ס''ט]. לפי שדרך הספינות ללכת שם, נקרא כן, מלשון שביל: