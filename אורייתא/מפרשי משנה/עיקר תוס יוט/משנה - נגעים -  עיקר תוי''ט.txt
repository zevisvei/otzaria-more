<h1>משנה - נגעים - עיקר תוי''ט</h1>
<h2>פרק א</h2>
<h3>פרק א - משנה א</h3>
{א} <b>גמרא</b> שבועות דף ז'. ועתוי''ט: {ב} <b>בהרת</b> כו'. ואין דרך נגע לבוא אלא בארבעה מראות הללו, ומיהו בכל אחד ואחד יש כמה מראות שזה לבן מזה כמו שלגים וכן כולם. הר''ש ותוס': {ג} <b>ועיין</b> בהר''ב לקמן מ''ג:
<h3>פרק א - משנה ב</h3>
{ד} <b>כיין</b> כו'. והא דלא שיערו לתרווייהו או ביין או בדם, ומאי טעמא תני בסיד כדם בחלב ולא אמר כיין בסיד. ועוד, שיעור המיזוג מאי ניהו או בשני חלקים שלג וחלב או בפחות. ובזה יש לומר שהוא בכדי שיראה זה לתוך זה כדאמרינן בעלמא מים שדם הצפור ניכר בהם. ונראה דר' ישמעאל סבר בעינן שיהיה נודע הלבנונית וניכר האדמימות, הלכך אילו אמר כדם בשלג או כדם בסיד, מתוך ששניהם עבים אין נמזגים כלל ואין המראות מתערבים. ואם אמר כיין בסיד, אע''פ שהיין קלוש, הסיד עב, אבל יין בשלג נימוח ואינו נימוח ושניהם נראים. ואם אמר יין בחלב או במים, מפני ששניהם קלושים היין מחזירו למראהו, והלובן אינו ניכר בטבעו. ור''ע סבירא ליה אדמדם אדום שבאדומים, הלכך משער להן יין במים כו'. הר''א:
<h3>פרק א - משנה ג</h3>
{ה} <b>והתועלת</b> לחלק אותן במספר ארבעה, ולא תני סתם כל מקרום כו' מצטרפין, מלמד שאם אינו בקי בהן ובשמותיהן לא יראה את הנגעים. הר''מ בשם התוספתא: {ו} <b>לפטור</b> כו'. נקט תחילה שני הקצוות, והדר מקדים להסגיר שהוא בשבוע אחד, ואח''כ לפטור שהוא בשבוע שני, והדר להחליט שיש בו כמה גווני: {ז} <b>העומד</b> כו'. ולא נקט נמי בתחלה, דרישא הכי פירושא ארבעה מראות כו' מצטרפין בתחילה וכן לפטור כו', ולא הוצרך לפרש צירוף דרישא דפשיטא דסתמא דמלתא דאיירי בבא בתחילה. מהר''מ: {ח} <b>לפטור</b> כו'. ואם תאמר, מאי צירוף שייך כאן. נראה לי, כגון שהסגיר בהרת בשני גריסין ובסוף שבוע שני יש בהרת כגריס ושאם כגריס, והשתא אי הוו שני מינים הוי ליה שאת נגע חדש ומסגירין עליו, אבל אם מצטרפים דהוי כנגע אחד ה''ל עמד בעיניו דטהור. מהר''ם. ועתוי''ט: {ט} <b>כל</b> דברי הרב הם על פי התוספתא נלמדין מקראי. ועתוי''ט באריכות: {י} <b>שכל</b> כו'. לאו דוקא, דהא איכא נתקים. אלא בעור בשר קאמר. הר''ש:
<h3>פרק א - משנה ד</h3>
{יא} <b>ופירש</b> דסבירא ליה כרבי עקיבא דאמר כולהו לבהדי שאת מצטרפי, דשאת מצטרפת לבהרת וסיד וקרום, וקרום וסיד גם כן מצטרפין, ארבעה צירופים וארבעה חלקים, ופתוכים כנגדם, הרי ששה עשר. ע''כ. ומיהו למסקנא לרבי עקיבא כולן מצטרפין. ועתוי''ט: {יב} <b>ובספר</b> קרבן אהרן תירץ, דהר''מ דקדק בלשונו ולא כתב ושמונה בנתקים, אלא והם עצמם בנתקים, לומר שהם היותר מיוחדים בהם אשר הם דומים למראות הנגעים, עם היות שמטמאים גם בשאר מראות. ועתוי''ט: {יג} <b>ובר''מ</b> בנוסחת ארץ ישראל וכן בחיבורו פסק כר''ע. ועתוי''ט:
<h3>פרק א - משנה ה</h3>
{יד} <b>דאי</b> קאי בסוף שבוע שני, פוטרו. הר''ש: {טו} <b>נסמך</b>. סברא הוא בכל הני דתנינן שמבטלין סימני הטומאה: {טז} <b>השחין</b>. וקשה, תיפוק ליה משום שחין ומכוה ששער לבן גם בהם סימן טומאה. ויש לומר, כגון שהיא מכה טריה שאינה מטמאה. כ''מ. ועתוי''ט: {יז} <b>ונתפזרה</b>. פירוש, שפשה הנגע לתוכה וכיסה מקצתה, ואכתי נשאר שיעור מחיה דהיינו כעדשה בהצטרף לכולה מחיה. ובא, פירוש, או שבא השחין. מהר''מ. ועתוי''ט: {יח} <b>ושוב</b> לא מטמא במחיה. מהר''ם: {יט} <b>לאו</b> דוקא, דהוא הדין אאו נכנס וכו' קאי, אלא דנקט במאי דסליק וסמיך: {כ} <b>פשיון</b>. משום נגעי הגוף נקטיה. ובנגעי בתים [דבהו נמי מיירי] אפילו עמד בעיניו טמא: {כא} <b>ואין</b> כו'. אפילו יש בהם כגריס ועומד בשבוע אחד, נמי הוי להקל דהוי בהסגר ולא בהחלט, וככל הני דתני בהדיא. אלא משום דעל כל פנים איצטריך למתני ונתמעטה, דאם לא כן קאי בהחלט, נקט ואין כו' דפטור לגמרי. ועתוי''ט:
<h3>פרק א - משנה ו</h3>
{כב} <b>לא</b> כו'. דאף על גב דאי נמי פוטרו בשבת, כשנולד לו לאחר השבת היה מחליטו, מכל מקום היה טהור אם טבל והעריב שמשו, עד שיוולד לו וייראה לכהן. ועתוי''ט: {כג} <b>וכלומר</b>, שהנגע הוא בעור הבשר הזה שנעשה צלקת. דאי לאו הכי עדיין אין השער [לבן] בתוך הנגע:
<h2>פרק ב</h2>
<h3>פרק ב - משנה א</h3>
{א} <b>מיוחס</b> אל העצם, אשר שמו גרמא. הר''מ: {ב} <b>לפי</b> שרצה להזכיר נגע צרעת בישראל, נקט האי לישנא אני כפרתן. מהר''מ: {ג} <b>והר''א</b> בפירושו לתורת כהנים כתב, דר' ישמעאל סבירא ליה דאין גרמוני וכושי טמאים כלל, שאין אנו יכולים לעמוד על תוכן מראה הנגע, אלא הבינונים מיטמאים בנגעים. ופליג ר''ע דאף אלו מיטמאים, ולא להקל ולא להחמיר, אלא מביאים סמנים ונראה כאילו הוא בבינוני. ור' יהודה וחכמים פליגי בכוונת ר' עקיבא. ועתוי''ט: {ד} <b>ומשום</b> דמסתבר טעמיה, שנאו בלשון חכמים. ועתוי''ט:
<h3>פרק ב - משנה ב</h3>
{ה} <b>הבית</b>. היינו נגעי אדם ובגדים. אבל דבתים לא סגי בלאו הכי. ומהר''ם פירש, דאם החלונות סגורות צריך לפתחם. והא דאין פותחין, היינו מחדש:
<h3>פרק ב - משנה ג</h3>
{ו} <b>עיניו</b>. ואי כהה חד עינא לא:
<h3>פרק ב - משנה ד</h3>
{ז} <b>מעל</b> גבי האילן. ועתוי''ט: {ח} <b>מעט</b>. הר''א: {ט} <b>אף</b> כו'. יש לומר דהתנא קמא לא פליג, אלא לא העתיק דברי ר' יהודה להלכה. ולפי זה נראה דפליג וסבירא, ליה דשחי דשמאלית בית הסתרים הוא, ואע''פ שכשהיא טווה מגביהתו ונראה, לא דמיא לשחי הימנית דבלאו הכי מגביהה בכל עת כו'. ובשם הר''א מצאתי, דהת''ק נתן סימן לשתי הזרועות בימנית, ור' יהודה נתן בהם סימן בשמאלית. ונראה דר' יהודה מיקל, מדקאמר אף. ע''כ: {י} <b>הר''ב</b> קיצר כאן. ועיין פרק י''ד משנה ב' ומה שכתב שם:
<h3>פרק ב - משנה ה</h3>
{יא} <b>או</b> מה ריבים בג' אף נגעים כן, ודין הוא, ממונו בשלשה, גופו לא כל שכן, תלמוד לוטר והובא אל אהרן או אל אחד וגו'. גמרא: {יב} <b>מדפירש</b> דברי ר' יהודה, נראה דפסק כוותיה. והר''ש פירש דאף בצירוף שלשה אינו יכול להתיר, דאשתו כגופו: {יג} <b>עצמו</b>. ביחיד מומחה. דאילו בי תלתא לא חשידי:
<h2>פרק ג</h2>
<h3>פרק ג - משנה א</h3>
{א} <b>ובנדה</b> פירש''י, אדם משמע כל שהוא מין אדם אפילו קטן, דבתיב ונפש אדם, ובקטנות מיירי. ואיש, למעוטי אשה מפריעה ופרימה: {ב} <b>תושב</b>. דדינו כנכרי זולת להאכילו נבילות ולהחיותו. ולקמן גבי נגעי בגדים לא קאמר חוץ מגר תושב וגם בנגעי בתים כן, משום דנגעי הגוף לא מיטהרו אלא בקרבן, וגר תושב לאו בר הכי הוא, משא''כ התם דגזרי ביה רבנן: {ג} <b>בת''כ</b> יליף ליה מקרא. ועתוי''ט: {ד} <b>לאו</b> דוקא שוטה, דצריך שיהא פקח קצת דמסברו ליה וסבר, אלא דלגבי חכם שבישראל שוטה קרי ליה. כ''מ: {ה} <b>לפי</b> שצריך לראות הנגע עם הבשר שסביביו, כדתניא בתורת כהנים: {ו} <b>ובאותו</b> נגע נמי משכחת דאין מחליטין את המוסגר, דאם הסגירו בבהרת כגריס ובאמצע השבוע נולד בו שער לבן או מחיה, אין מחליטו, וכי אזלה לה המחיה או שער לבן בסוף השבוע לא מיחייב קרבן אלא הסגר שני. הר''ש:
<h3>פרק ג - משנה ב</h3>
<b>.אין</b> פירוש למשנה זו
<h3>פרק ג - משנה ג</h3>
.אין פירוש למשנה זו
<h3>פרק ג - משנה ד</h3>
{ז} והר''ש הקדים וזה לשונו, מיטמאין כו', מה שחלוקין משאר נגעים בשבוע אחד, היינו לענין טהרה, דשאר נגעים יש להן כו', כלשון הר''ב:
<h3>פרק ג - משנה ה</h3>
<b>.אין</b> פירוש למשנה זו
<h3>פרק ג - משנה ו</h3>
.אין פירוש למשנה זו
<h3>פרק ג - משנה ז</h3>
{ח} לאו למימרא דדוקא בשבוע השלישית, דגם בשניה כן אם כבר חלץ בראשונה, אלא משום דבבתים איכא שלשה שבועות, נקט הכי. ומיהו כדאיתנהו: {ט} <b>בתחילה</b>. אין זה כמו בתחלה דכל הנגעים, דכולהו להחליט והכא להסגיר. מ''מ תני לה משום פסיון, דבתחילה אינו מסגיר. הר''ש. וכלומר מחמת הפסיון. והא דאמרינן בסוף משנה א' דבתחילה מסגיר ומסגיר, היינו דוקא כשנולד נגע במקום אחר, אבל אם אותו נגע הראשון הולך ופושה, הכל נגע אחד ואינו מסגיר אלא על הראשון:
<h3>פרק ג - משנה ח</h3>
{י} <b>ומיטמאין</b> כו'. דיני דכל הך פירקא מבוארים בקראי ובדרשי דתורת כהנים. ועתוי''ט: {יא} <b>ולשון</b> הר''מ, והן:
<h2>פרק ד</h2>
<h3>פרק ד - משנה א</h3>
{א} <b>לאו</b> דוקא מראה אחד, שהרי המראות מצטרפות. אלא לאפוקי אם הפסיון הוא למטה מארבעה מראות. ועתוי''ט: {ב} <b>בכל</b> כו'. ושער לבן בנגעי עור [בשר] ובשחין ומכוה בלבר הוא סימן טומאה. הר''מ:
<h3>פרק ד - משנה ב</h3>
{ג} <b>והוא</b> שלא יהיה מארבעה מראות. הר''מ: {ד} <b>יליף</b> ליה בתו''כ. והוא מקום שתי שערות על שתי שערות. ועתוי''ט: {ה} <b>בכל</b> כו' והמחיה סימן טומאה בשני מינים לבד בנגעי עור בשר ובקרחת ובגבחת. הר''מ:
<h3>פרק ד - משנה ג</h3>
<b>.אין</b> פירוש למשנה זו
<h3>פרק ד - משנה ד</h3>
{ו} שאין כו'. לפי ששיעור הנקב אשר יצא ממנו השער מעט מזעיר ואין לו שיעור מוחש עד שימעט השיעור. הר''מ:
<h3>פרק ד - משנה ה</h3>
{ז} <b>והא</b> דפרק קמא משנה ה' השחין חולק בין אום לפסיון הרי זה להקל, דמשמע דפסיון רחוק אינו מטמא כלל. היינו בפסיון כל שהוא הר''א ומהר''ם. וכן נראה קצת דעת הר''ש והר''ב. אבל לי נראה דהרחוק אינו מטמא כלל בנגעי אדם משום פסיון, רק כנגע חדש. וכן הוא דעת הר''מ. ויש לפרש כן נמי בלשון הר''ב. ועתוי''ט: {ח} <b>עוד</b> נפקא מינה, שאם נולד שערה אחת בנגע זו ושערה אחת בנגע זו, טמא מוחלט. כ''מ:
<h3>פרק ד - משנה ו</h3>
{ט} <b>ר'</b> שמעון כו'. בתורת כהנים פליגי בדרשי דקראי. וכן בסיפא. ועתוי''ט: {י} <b>טמא</b>. נראה לי דאשמעינן דאע''ג דלא ידעינן אי קדם הבהרת אי לא, וכתנא קמא דר' יהושע דסוף פרקין:
<h3>פרק ד - משנה ז</h3>
{יא} <b>ומשום</b> פסיון צריך לפרש שהסגירו: {יב} <b>או</b> בסוף שבוע וחזרה בו ביום. הר''ש: {יג} <b>או</b> עמדה בו שני שבועות ופטרו ואח''כ הלכה ושוב חזרה. הר''ש: {יד} <b>מארבעה</b> כו' משמע דכולן מצטרפות, וכדעת הר''מ. וצ''ל לדעת הר''ש והר''ב דהתם, דהכי קאמר, דאי מתמעט מד' כו' טהור, אבל אי לא מתמעט יש מהן דטהור ויש מהן דטמא, וזה תלוי בצירוף. ומה שכתב כשלג ונעשה כקרום, צריך לומר דאליבא דר' מאיר דריש פרק א' שהוא תנא קמא נקטי: {טו} <b>מוכח</b> מלשונו דרוצה לומר דר' עקיבא מטמא ויחליט. וכן מדכתב לחכמים יסגיר, מוכח דלר''ע יחליט. וקשה ממתניתין דלקמן. וצ''ע. והר''מ לא גריס למתניתין דלקמן כלל. והר''ש כתב, דבכגריס מודו כולי עלמא דהרי היא כמו שהיתה. והכא פליגי בכגריס ועוד, והסגירו, ובסוף שבוע כנסה אותו ועוד, והסגירו שנית, ואח''כ פשתה אותו ועוד. [ומתניתין ח' פירושא דופשתה וכנסה דרישא הוא. ולשון מטמא, כולל החלט והסגר]. וכל הנך פלוגתייהו בסוף [שבוע ב'] לאחר הפטור:
<h3>פרק ד - משנה ח</h3>
{טז} <b>ולא</b> דק בלישניה, דאם כן לר' עקיבא חשיב פסיון, והרי לא אמר ר''ע אלא תיראה בתחלה: {יז} <b>כלומר</b>, ואי קאי בסוף שבוע ראשון מסגירו כו' כדפירש הר''ב בחכמים מטהרין במתניתין דלעיל. והר''ש פירש לעיל והכא, דמטהרים לגמרי, ומוקי להו בסוף שבוע שני ולאחר הפטור:
<h3>פרק ד - משנה ט</h3>
{יח} <b>הר''ש</b>. ולשטתיה דחכמים מטהרים לגמרי ולא משכחת אלא בסוף שבוע שני ולאחר הפטור. אבל להר''ב, הכא נמי לאו דוקא לאחר הפטור, דהוא הדין נמי בסוף שבוע ראשון או שני. וכדלעיל. והטעם כמ''ש הר''מ, דחכמים אומרים שהפסיון הוא שיוסיף על הנגע אשר היה תחילה [דוקא] כו'. וכן הר''מ סתם ולא פירש דלאחר הפטור:
<h3>פרק ד - משנה י</h3>
{יט} <b>והחליטו</b> ואח''כ נולד לו מחיה כו', ר''ע מטמא, דאע''ג דקמא כבר נטהר, מ''מ כשפשה חזר לטומאתו ונעשה הכל נגע אחד. וכשהלכה האום לאחר שנזקק לטומאה ונשארו בו סימני טומאה, נשאר בהחלט על השני קודם שיראנו הכהן. ולא דמי לאין מחליטין את המוחלט, דהני מילי, שני נגעין בשני מקומות, משא''כ בנגע אחד. וכדתניא בתורת כהנים כו'. וחכמים אומרים דאף על גב דמטמאינן ליה משום פסיון לנגע האחד, מ''מ כשהלכה האום נטהר מחילוט הפסיון, ותיראה בתחילה ויחליטנו על המחיה כו'. מהר''ם: {כ} <b>וקשה</b>, כי לא נפטר נמי נחשוב הפסיון אל נגע הראשון ולהחליטו, והדר נחליטו שנית מצד גריס החדש עם סימני טומאה. והכ''מ לשיטת הר''מ לא התנה שיהא לאחר הפטור. ועתוי''ט: {כא} <b>כדיליף</b> ליה בתורת כהנים, ולרבנן דמשנה ו', בהרת לאו דוקא, דהוא הדין כשמחיה בתוכה. ועתוי''ט: {כב} <b>ולא</b> זו אף זו קתני. והכא הוה ליה למנקט ואין בה כלום. אלא האמת נקט דאפילו יש בה שערה אחת הרי זה להסגיר. הר''ש:
<h3>פרק ד - משנה יא</h3>
{כג} <b>טמא</b>. ולא אזלינן בתר חזקה דגופא, דהכא ריעה החזקה, שדרך השער להתלבן מחמת הנגע, לפיכך נראין הדברים דבהרת קדמם. תוס'. ולדבריהם, בגרמוני וזקן ששערן לבנים אין הכי נמי דאוקמינן אחזקה דגופא. קרבן אהרן. ועתוי''ט:
<h2>פרק ה</h2>
<h3>פרק ה - משנה א</h3>
<b>.אין</b> פירוש למשנה זו
<h3>פרק ה - משנה ב</h3>
{א} הרי היא כו'. בספרא יליף ליה. ועתוי''ט: {ב} <b>לפי</b> מה שיתבאר בפרק שאחרי זה [משנה ב']. הר''מ. ועיין לעיל פרק ד' משנה ו' דבהרת כגריס הוא עם המחיה, וכאן ר''ל שמיעטה השיעור שצריך להיות סביב המחיה מכל צד שיעור שתי שערות. ועתוי''ט: {ג} <b>בסוף</b> כו'. ולא תני בתחילה, משום דאין פשיון מטמא בתחילה. הר''ש:
<h3>פרק ה - משנה ג</h3>
{ד} <b>מטמא</b>. שהרי נהפך שער לבן בבהרת. הר''מ והר''א. ועוד כתב הר''א, כיון ששער לבן עומד במקומו, עדיין לא נרפא הנגע ומן החולי הראשון הוא. ועתוי''ט:
<h3>פרק ה - משנה ד</h3>
{ה} <b>שמלת</b> אותו שב על הנגע. הר''מ. ואע''ג דהאי קרא בפסיון כתיב, הוא הדין בשער לבן. הר''ש. והוא הדין נמי במחיה. ועתוי''ט:
<h3>פרק ה - משנה ה</h3>
{ו} <b>זהו</b> כו'. לא ידעתי למעוטי מאי. ועוד, אמאי לא תני נמי ברישא זהו שאמרו עד שלא כו'. ועוד, דהתם הוה למעוטי תרתי דתנן בריש פרקין. לכן נראה לי דהכי נמי קאמר זהו שאמרו משנזקק כו', כלומר דכל היכא שנזקק ספקו טמא, מה שאין כן בקודם שנזקק דלא הוי כללא, דהא משכחת בתרי גווני דטמא, ולפיכך לא תני לעיל זהו כו':
<h2>פרק ו</h2>
<h3>פרק ו - משנה א</h3>
{א} <b>מקום</b> כו'. רוצה לומר המרובע המקיף כעדשה. הר''מ:
<h3>פרק ו - משנה ב</h3>
{ב} <b>ובה</b> כו'. ובין הכל כגריס. הר''ש: {ג} <b>כעדשה</b>. ובתנאי שתהיה מרובעת. הר''מ. ועתוי''ט: {ד} <b>הר''ש</b>. ונפקא מינה אם הלכה המחיה. וזה לשון מהר''ם, והוא הדין בלא פסיון, טמא משום מחיה, אלא משום דבעי למימר רבתה מחיה טהור, נקט נמי בבהרת רבתה: {ה} <b>טהורה</b>. ואפילו לר' מאיר [דמתניתין דלקמן]. דלא פליג אלא כי איכא כגריס בלא המחיה פחותה מכעדשה. הר''ש:
<h3>פרק ו - משנה ג</h3>
{ו} <b>נתמעטה</b>. או שהלכה לה. הר''מ: {ז} <b>מטהרים</b>. כלומר אין כאן [סימן] טומאה, ויסגיר: {ח} <b>שאין</b> כו'. בתורת כהנים יליף ליה. ועתוי''ט:
<h3>פרק ו - משנה ד</h3>
{ט} <b>מכשיעור</b>. ולא תקרב המחיה לסוף הבהרת בפחות מכדי צמיתת שתי שערות. הר''מ:
<h3>פרק ו - משנה ה</h3>
{י} <b>כלומר</b>, דכיון דפסיון הפנימית לא לעור הבשר אלא למחיה שבתוך בהרת, הוי כמו פושה לתוכו. ועתוי''ט:
<h3>פרק ו - משנה ו</h3>
{יא} <b>כאילו</b> לקח עדשה ושם אותו שם. הר''מ: {יב} <b>ואהא</b> קאי שכתב ואין הלכה כר''ש. דאילו על מה שכתב ואם פשתה חיצונה לא מצי קאי, דהא היינו כסתמא דריש מתניתין דלעיל הפנימית להסגיר והחיצונה להחליט. ונראה לי דגם הסיפא אינה הלכה. והתימה שלא כתבו, הר''מ והר''ב כן בסוף מתניתין: {יג} <b>הר''מ</b>. ותימה, דהיכי מצי למימר דבוהק היינו בשר חי, שהרי הכתוב קראו לזה בשר חי ולזה בוהק הוא, ובמשנה ה' ו' דפרק קמא היתה בו מחיה כו' ובא השחין כו' והבוהק, ועוד בכמה משניות, וכן פירש המפרש דבוהק אינו ממראה עור האיש ההוא, אלא בהרות כהות למטה מד' מראות. ועוד, ולמה לא תני היה בו מחיה פחותה מכעדשה, ולמאי נפקא מינה קרי ליה התנא בכאן בוהק. ועוד כו'. לכן נראה כפירוש הר''ש, שסביב הבוהק היתה המחיה, סימן טומאה לפנימית. ואע''ג דבוהק מפסיק בין האום לפסיון, כיון דהוא פחות מכעדשה. וכן פירש מהר''ם:
<h3>פרק ו - משנה ז</h3>
{יד} <b>מחיה</b>. וקשה, למה לא אמרו שאינן מיטמאין בבהרת ולמה נקט מחיה. וי''ל מפני שהוא חלק למעלה ואינו מקום שער ואינו ראוי לפסיון, שרוב אברים הללו אפילו לגריס אינן ראויים וכל שכן לפשיון. אי נמי, לפי שאברים הללו מעכבים בפריחה ואשמעינן הכא אע''ג דלבסוף מטמאו משום מחיה''מתהלה לא מטטאו, לפי שאינם מקום בהרת כגריס. הר''א:
<h3>פרק ו - משנה ח</h3>
{טו} <b>הפה</b>. ואודם שפתים כתוך הפה, דכתיב עור בשרו. והכא נמי ממעטים עור כף רגל שאינו נראה תדיר. כ''מ. ועתוי''ט: {טז} <b>וזה</b> לשון מהר''ם, ולא מתחזי בכל אדם. אבל קמטין דשאר הגוף כגון באדם שמן כיון דלא שייך באדם כחוש לא חשיב קמטין, קמ''ל: {יז} <b>וכל</b> הני מרבי להו בתורת כהנים כו'. וקשה, דלקמן פרק ט' תני איזהו שחין לקה בעץ, ומכוה נכוה בגחלת כו', וי''ל דהתם לא קתני אלא דאתיא מדרשא. ועתוי''ט: {יח} <b>דכתיב</b> ונרפא וכתיב שחין, הא כיצד נרפא ולא נרפא, כשהוא אומר צרבת השחין, עד שיקרום כקליפת השום. וכן במכוה כו'. ת''כ. הר''ש: {יט} <b>והר''ש</b> כתב, דאפילו רוב הגריס בעור ומיעוטא בהו, אין מצטרפים: {כ} <b>דכיון</b> דהני לאו בני אטמויי נינהו, אין זו מבוצרת לתוך השאת. הר''ש. ולדבריו, מכיון דתני ואין מעכבים את ההופך, קשה, מאי האי דאין מיטמאין משום מחיה, אדרבה טהורי מטהרי משום פרח בכולו. וכי תימא דפרח מן הטהור טמא, אכתי קשה למאי נפקא מינה תני דאין מיטמאין משום מחיה, והא טמא הוא כיון שפרח מן הטהור: {כא} <b>והר''מ</b> מפרש, כשיהיה צרבת בתוך הבהרת לא נחשבו מחיה. ע''כ. והשתא הוי דומיא דאינו מיטמא משום מחיה דברישא, להאי אי נמי של הר''ב שהוא פירוש הר''מ שם: {כב} <b>ולשון</b> הר''מ, כאשר יתלו מהן יבלת ומורסה רכה ומראה דמות הבשר בלתי שער כו'. ע''כ. ועתוי''ט:
<h2>פרק ז</h2>
<h3>פרק ז - משנה א</h3>
{א} <b>הר''ש</b>. וקשה, למאי תני וחיו, כיון שכבר משנעשו צרבת היינו טומאה. ועוד, היכי תני עד שלא נעשו צרבת. ולשון הר''מ, ונעשה מקומה שחין או מכוה וחיו והרי הן כעור הבשר. ע''כ. ולדבריו, ר' אליעזר בן יעקב לא פליג אלא כשחיו לגמרי ולא שנעשו צרבת. ועתוי''ט:
<h3>פרק ז - משנה ב</h3>
{ב} <b>הר''ש</b>. ולשיטתם אזלי דסבירא להו בפרק קמא משנה ג' דכי נשתנה מאב לתולדה שאינו שלו, או מתולדה לתולדה, מיקרי נגע אחר, ולא הוו פליגי תנאי דהכא כו'. אבל הר''מ לפי שיטתו דאפילו נשתנו משלג לקרום לא הוי נגע אחר, פירש, שהבהרת כשלג חזרה לסיד או לצמר לבן או לקרום, וכאילו יאמר שאין הפרש בין חזרת [מראיה] מראה חברתה שהיא שאת, או תולדתה או תולדת חברתה. והוא אומרו ונעשית מספחת שאת, או מספחת עזה. ע''כ. ואתי שפיר טפי. דלהר''ב סיפא דנעשית מספחת אינה אלא פירושא דרישא:
<h3>פרק ז - משנה ג</h3>
{ג} <b>יסגיר</b>. ידבר בנגעי עור בשר או בקרחת וגבחת אשר בהם שני שבועות והוא ההיקש בשאר נגעים. הר''מ: {ד} <b>לאחר</b>. כו'. יש לומר דאצטריך למסתם כרבנן דר' עקיבא פרק ד' משנה ח': {ה} <b>יפטור</b>. ואצטריך לאשמעינן דלעולם לא תצטרף בהרת זו ליטמא בנגע, כגון שכנסה כחצי גריס למזרח ופשתה כחצי גריס למערב, לא נימא תיראה בתחלה. והוי מחלוקת ואח''כ סתם כרבנן דפ''ד מ''ח:
<h3>פרק ז - משנה ד</h3>
{ו} <b>וקשה</b>, שאין ראיתו אלא על שלא ראה, וילמוד ממנו עד שיאמר לו אע''פ שראה. ובתוספתא איתא שר''ע לא אמר אלא הראיה משלא ראה על שלא ראה. ואמרו לו יפה אמרת. ואח''כ איתא אחד עומד כו'. שאחר שהסכימו לר''ע בלא ראה, הוסיפו עוד לפסוק הדין שאף כל שלא אמר כו': {ז} <b>ואחד</b> כו' טהור. רוצה לומר אחר ימי ההסגר אם לא ימצא בו הכהן סימן טומאה [אחר]: {ח} <b>לכשיוולד</b> כו'. ואע''ג דתנן אין מחליטין את המוחלט, שאני הכא דנקצצה ומן הדין טהור, וקנסא בעלמא הוא:
<h2>פרק ח</h2>
<h3>פרק ח - משנה א</h3>
{א} <b>מן</b> הטמא. פירוש, מתוך הסגר. והדר מפרש פורח מתוך חלוט, מחיה, שער לבן, ופשיון. מהר''ם: {ב} <b>דלא</b> קאי אלא על ראשי אברים, דבשאר מקומות אם בלא פרח בכולו הוי מחיה סימן טומאה, הוא הדין בפרח, ולא הוה צריך למכתב זה אלא על המקומות שאינם מיטמאים במחיה כשלא פרח, לומר, שאם פרח אף באלו המקומות המחיה סימן טומאה. ק''א. ועתוי''ט: {ג} <b>טמא</b>. בספרא יליף ליה. ועתוי''ט: {ד} <b>או</b> פשתה וכנסה. הר''ש:
<h3>פרק ח - משנה ב</h3>
{ה} <b>ואח''כ</b>. קודם שהראהו לכהן. דאם לא כן, הוי ליה פרח מתוך פטור וטמא. כ''מ: {ו} <b>טמא</b>. ונראה לי דלא תני ליה אלא משום פלוגתא דר' יהושע ורבנן. דהא תני לעיל חזרו בו ראשי אברים טמא, וכל שכן מחיה דשאר הגוף: {ז} <b>ר'</b> יהושע כו'. ר' יהושע מדמה ליה למחיה, הואיל ושניהם סימני טומאה הם. ורבנן דייקי לישנא דקאמר [או כי ישוב] הבשר החי. ועתוי''ט. ות''ח:
<h3>פרק ח - משנה ג</h3>
{ח} <b>כדיליף</b> להו בתורת כהנים: {ט} <b>טהור</b>. ואפילו לר' יהושע. הר''מ ומהר''ם: {י} <b>טמאין</b>. דכתיב טמא הוא, לרבות ראשי אברים שנתגלו אחר פריחת [חלוט] פסיון והסגר [ושער לבן]. ת''כ. ודלא תני הכא עד שנתמעט מכגריס כדתני ברישא, משום דרישא דמיירי בפורח מתוך הסגר, שייך למתני הכי, אבל הכא אפילו עמדה על כגריס אם הלכו סימני טומאה טהור. ואף דהוה מצי למתני עד שהלכו סימני טומאה, לא איצטריך, דברישא נמי לא תני אלא משום דזמנין טמא עד שתתמעט, וזמנין טמא ער שתחזור לכמות שהיתה דהיינו כשפרח לאחר פטור כו'. מהר''ם: {יא} <b>טהור</b>. הודיעך אע''פ שפרח מעט מעט טהור. הר''מ. והוא מהתורת כהנים:
<h3>פרק ח - משנה ד</h3>
{יב} <b>אפילו</b> כו'. בתורת כהנים יליף ליה:
<h3>פרק ח - משנה ה</h3>
<b>.אין</b> פירוש למשנה זו
<h3>פרק ח - משנה ו</h3>
{יג} ובתורת כהנים יליף ליה מכפל ואם פרוח תפרח. ומהר''מ הקשה על הר''ב, דבכהן תלי מילתא, וכל זמן דלא נזדקק ליה כהן, פורח מן הטהור קרינן ליה. ועוד, למאי תני פרחה מזו לזו כו', ליתני סתמא פרחה בכולו טהור. על כן נראה לפרש דדוקא בהכי טהור. אבל אי פרחה מן הטהורה לצד חוץ ואח''כ פרח מזו לזו הוי ליה פורח מטהור, וטמא. אבל השתא דפרח מזו לזו אפילו מטהורה לטמאה כיון שנתחברו אמרינן שהטהורה טפלה לגבי טמאה, דכל היכא דאיכא למימר הכי ואיכא למימר הכי בנגעים אמרינן לקולא. ועתוי''ט: {יד} <b>הר''ש</b>. וכלומר, מאחר דעל ידי דיבוקם נראה כגריס, הוי טמא. וכשפרח ממנה, הוי פורח מן הטמא, וטהור. כ''מ. ולשון אע''פ שמדובקים כו', כלומר, אע''פ שדוקא כשמדובקים כו'. ועתוי''ט: {טו} <b>כל</b> זה יליף ליה בתורת כהנים: {טז} <b>ראשי</b> אברים פחות כו'. נראה לי מדלא קאמר בהדיא בוהק, שמע מינה דהוא הדין בנעשו בשר חי לגמרי מטמא ר' מאיר. וכן הוא בהדיא בתורת כהנים. מהר''ם: {יז} <b>ומשום</b> בתחלה דדוקא [פחות], הוא דנקטי פחות מכעדשה. וכי היכי דלא נטעי למימר דוקא כעדשה דומיא דמחיה. אבל נראה לי דאין צריך לדחוקי בהכי, דהכי פירושו, ואין סימן טומאה בסוף כלל, דהא לא קאמר ואין פחות מכעדשה כו'. ויש לפרש נמי דאיירי נמי בלא בוהק, וקאי אפחות מכעדשה, שאין בשר חי סימן טומאה בסוף בפחות מכעדשה. ובתרי גווני מיירי. וניחא רקיימי ארבי מאיר דאיירי נמי בתרתי. מהר''ם:
<h3>פרק ח - משנה ז</h3>
{יח} <b>דשער</b> לבן דמתניתין לאו דוקא, והוא הדין מחיה. כדאיתא בתורת כהנים: {יט} <b>דיליף</b> מקרא דחזרת ראשי אברים אחר החלט והסגר דטמאים דוקא בבהרת קטנה, אבל בבהרת גדולה חזרתן מתוך החלט והסגר ופטור, טהור. וכן פירש הר''ש. ומה שכתב ואם כו' בסוף שבוע שני בלא נולדו לו סימני טומאה היינו מתוך הפטור ואי נולדו והלכו היינו החלט. ובחנם נקטיה. ואלא קשה, דאי אפשר לפרש נמי משנתינו בשבוע ראשון, דהא לכמות שהיו תנן, וראוי להסגירו ולא לטהרו לגמרי. ועתוי''ט:
<h3>פרק ח - משנה ח</h3>
<b>.אין</b> פירוש למשנה זו
<h3>פרק ח - משנה ט</h3>
.אין פירוש למשנה זו
<h3>פרק ח - משנה י</h3>
{כ} יש כו'. הלשון משמע שזריז ונשכר הוא בזה שהקדים להראות, והדר תני שאילו הראה כו'. וכן בסיפא:
<h2>פרק ט</h2>
<h3>פרק ט - משנה א</h3>
{א} <b>מיטמאין</b> כו'. והלשון קצת קשה דבשאר נגעים בעי עוד הסגר, ובזו מטהרים בשבוע אחד. ויש לומר, דהכי נמי קאמר דטמא בשער ובפסיון דוקא, וכלאו הכי אע''ג דלא כהה טהור. תוס': {ב} <b>שחין</b> כו'. לשון חמימות [דע''י ההכאה מתחמם הבשר]. חמותי ראיתי אור, מתרגם שחונית. רש''י:
<h3>פרק ט - משנה ב</h3>
{ג} <b>אין</b> כו' מדחילקן הכתוב בשתי פרשיות ואף שמשפטן שוה. גמרא: {ד} <b>בתורה</b>. שזה שנאמר צרבת השחין וטיהרו הכהן, ענינו שאינו נגע טמא כיון שלא פשה, אבל היא צרבת כשהיה ואילו פשה או בא בשער היה טמא:
<h3>פרק ט - משנה ג</h3>
{ה} <b>הר''מ</b>. וקשה, הא עדיין לא אמר להם בזה שיסגיר. וכן קשה, דעל לא שמעתי מפרש הר''ב גם זה יסגיר, והוא לשון. הר''ש, והרי כבר ידעו שיסגיר. ולדעת הר''ש יש לפרש שהשאלה היתה אם יסגיר אם לאו, ואמר להם לא שמעתי ויסגיר. והר''ב ערבב שני הפירושים: {ו} <b>לא</b> שמעתי. ולא אמר לא ידעתי, דר' אליעזר לא אמר דבר שלא שמע מרבותיו:
<h2>פרק י</h2>
<h3>פרק י - משנה א</h3>
{א} <b>זה</b> לשון הר''מ, נגעי הראש והזקן הוא שיפול השער שבהן מעיקרו וישאר המקום פנוי. וזהו הנקרא נתק כו', בין שמראהו עמוק בין איננו עמוק, ולא יאמר עמוק בנתקים אלא לומר לך מה עמוק בידי שמים כו'. וכתב הר''א, שכן נראה בתורת כהנים שאין צריך שינוי העור כלל. אבל בתוספתא נראה שצריך שינוי. וכן הוא דעת הר''מ. וכן משמע דעת הר''ב שכתב מחמת הנגע. ועתוי''ט: {ב} <b>בשני</b> כו'. בתורת כהנים, מנין לשער צהוב בלא פסיון ולפסיון בלא שער, תלמוד לומר לא יבקר וגו'. ועתוי''ט: {ג} <b>קצר</b>. משאר כל השער. הר''מ. והר''ש כתב, אי נמי, קצר משיעור שער לבן:
<h3>פרק י - משנה ב</h3>
{ד} <b>בתורת</b> כהנים, ושער, מיעוט שער שנים: {ה} <b>מציל</b> כו'. דכתיב ושער שחור אין בו. הא יש בו, טהור. הר''מ:
<h3>פרק י - משנה ג</h3>
{ו} <b>והמשואר</b>. דקודם הסגר כתיב ושער שחור אין בו, ואין בו משואר משמע, ובסוף הסגר שני כתיב צמח בו דמשמע צמח מחדש. הר''ש: {ז} <b>הצד</b>. אין בו, עד שיהא מבוצרת בו. ת''כ. וצריך עיון, דהא צמח בו אע''פ שאינו מבוצר. וכתב מהר''ם, דמסתמא קרא בתרא לרבות אתי. ולשון הר''מ, ואם היה מצד הנתק לא יציל לפי שתבנית הנתק שיקרח מקום וישאר השער בו סביב לנתק כו': {ח} <b>הר''ש</b>. וכתב עוד, דבתורת כהנים משמע דאף לר' יהודה אצטריך. וי''ל כגון להציל מיד הפסיון, דסלקא דעתך כיון דבפני עצמו אינו סימן טומאה, אפילו צומח יצטרף עם השחור להציל, קמשמע לן: {ט} <b>לבנה</b>. קשה, אם שחורה אינה מצלת עם הצהובה, למה תציל הלבנה עם הצהובה, ולא הוה ליה למתני להא. וזה לשון הר''מ, אמר ושער שחור, יצטרך שיהיו שתיהן שחורות, אולם אם אחת לבנה או צהובה והאחרת שחורה אינן מצילין. ועלה בדעתי שהגירסה היא אחת שחורה ואחת לבנה. אלא שבתורת כהנים ג''כ כגירסתנו. וצ''ע:
<h3>פרק י - משנה ד</h3>
{י} <b>והדר</b> תני הכא, אגב שאר תנאי. הר''ש:
<h3>פרק י - משנה ה</h3>
{יא} <b>הרי</b> הוא כו'. בתורת כהנים דריש להו מדכתיב ואם פשה יפשה. הר''ש: {יב} <b>הלך</b> כו'. שחזרו שערות וצמחו במקום שפשה וניתקו. הר''ש:
<h3>פרק י - משנה ו</h3>
{יג} <b>שער</b>. שחור. הר''מ: {יד} <b>דהיינו</b> שער משואר. דבעינן מבוצר. הר''ש. ומשום דבשני נתקים זה לפנים מזה תני פחות מכגריס טמא, כגריס טהור, נקט הכא כגריס טמא לרבותא. מהר''מ:
<h3>פרק י - משנה ז</h3>
{טו} <b>דנחשב</b> כדבוקות לקמת הראש מצד אחד, דכל השערות הרי הן כקמת הראש, ואין כאן מבוצר. הר''ש:
<h3>פרק י - משנה ח</h3>
{טז} <b>דכיון</b> דכתיב נרפא הנתק, טהור הוא מיותר, תנא קמא סבירא ליה טהור הוא אותו הסימן שטמאו ואע''ג שהלך השער שחור, אבל אם אחר שהלך בא סימן אחר, אע''פ שהוא ממין אותו שנרפא, אינו טהור. ור' שמעון בן יהודה סבירא ליה דזה נכלל כבר באמרו נרפא הנתק, והוא מיותר הדר לנתק שהוא טהור מכל סימן שיבוא לו אחר כך: {יז} <b>הר''ש</b>. וצריך לומר דר' שמעון סבירא ליה דגם הפשיון שנרפא בשער שחור נרפא לעולם אף שהוסר, דאם לא כן, ר' שמעון היינו ת''ק. דאין לומר דאיכא בינייהו דלר' שמעון אם אחר שהלך השחור נולד שער צהוב אחר טמא, ולת''ק טהור, דלשונם משמע דר''ש מיקל, מדאמר ר' שמעון אין לו טומאה לעולם. ק''א. ועתוי''ט:
<h3>פרק י - משנה ט</h3>
{יח} <b>ועיקר</b> קרא לאו להכי אתא, דאם כן למה לי כל הראש, במלפניו או מאחוריו די, אלא מטהור הוא מיותר למדנו באם אינו ענין שיש לדין נתק ג''כ דין פרח בכולו: {יט} <b>או</b> אינו אלא להוציא האשה והקטן, תלמוד לומר הצרוע, בין איש בין אשה כו'. תורת כהנים: {כ} <b>דלא</b> מיקרי פריחה. אבל מתוך הפטור טהור, דכי ימרט ראשו, מכל מקום משמע. כ''מ. וכך פסקו הר''מ והר''ש על פי התוספתא. ועתוי''ט: {כא} <b>אין</b> כו'. דהוה מצי למכתב וכי ימרט, ולשתוק מראשו, אלא לומר דאין הזקן מעכבו. ת''כ: {כב} <b>אין</b> כו'. שנאמר צרעת הראש או הזקן, מלמד שהן חשובים שנים. הר''מ:
<h3>פרק י - משנה י</h3>
{כג} <b>ומיהו</b> בזקן נמי אם נקרח כולו יש לו דין קרחת. והר''ש כתב עוד הבדל, דקרחת וגבחת אינן מיטמאין אלא בארבעה מראות. וי''ל שכן הוא גם כן דעת הר''ב. ועתוי''ט: {כד} <b>והא</b> דלא קאמר איפכא, משום דמסתמא לא מגדלי שער. ועתוי''ט: {כה} <b>קרחת</b>. והוא הדין לגבחת. הר''מ: {כו} <b>שער</b> כו'. לאו דוקא. דהוא הדין וכל שכן נקרח מאליו. ת''כ: {כז} <b>איזהו</b>. קרחת כו'. שאל עד איזה גבול יקרא כן. דהמקום התורה ביארה, ואם מפאת פניו גבח הוא, וקרחת מה שכלפי ערפו. ק''א: {כח} <b>מלמעלן</b>. נראה לי, לאפוקי שער גבות העינים. ועתוי''ט: {כט} <b>ואינן</b> פושות וכו'. דכתיב בקרחתו או בגבחתו. או, לחלק. הר''ש:
<h2>פרק יא</h2>
<h3>פרק יא - משנה א</h3>
{א} <b>מדלא</b> תנן נמי הכא חוץ מגר תושב כמו בריש פרק ג'. ועתוי''ט: {ב} <b>ולא</b> דמי להא דבפרק ז' אלו בהרות טהורות שהיו בנכרי קודם שנתגייר. דהתם בגופו, וכשנתגייר כקטן שנולד הוה, אבל הכא האי בגד הוה חזי לנגעים כו'. הר''ש: {ג} <b>ולא</b> ידעתי מה ענין ימים לכאן, דכל עוד שלא ראהו הכהן וגזר עליו טומאה כאילו אינו הוא, ולא דמי לנדה או לנזיר זב וזבה דתלויין בעצמן: {ד} <b>וצמר</b> מן בעלי חיים הוא, והם חיים מן הצמחים: {ה} <b>חיבר</b> בו'. בתורת כהנים יליף ליה. ועתוי''ט:
<h3>פרק יא - משנה ב</h3>
{ו} <b>רחלים</b>. שסתם צמר הוא של רחלים: {ז} <b>מחצה</b> כו'. אף דספק נגעים להקל, אפילו הכי טמא. הר''ש. וכן בכלאים דינא הכי:
<h3>פרק יא - משנה ג</h3>
{ח} <b>שאין</b> דרך לצובעו. הר''מ. אף כו'. צבועים בידי שמים מנין ת''ל לפשתים כו': {ט} <b>דלית</b> ביה צבוע בידי שמים. ק''א. ועתוי''ט: {י} <b>דברי</b> ר' מאיר כו'. בתורת כהנים פליגי בדרשי דקראי. ועתוי''ט:
<h3>פרק יא - משנה ד</h3>
{יא} <b>שבירוקים</b> כו'. מדכתיב ירקרק ואדמדם יליף לה בתורת כהנים. וכתב הר''מ, ושורש משרשי הלשון שלא יהיה נוסף אות או אותיות אלא לזרז ולהפליג כו'. ועתוי''ט: {יב} <b>אבל</b> בפתוך אינן מיטמאין. וכל זה בתורת כהנים. ועתוי''ט: {יג} <b>כלומר</b> מכבסו ומסגירו כדלקמן. ובתורת כהנים יליף ליה. ומשמע נמי בעומד שני שבועות שישרף. ואין כן דעת הר''מ. ועתוי''ט:
<h3>פרק יא - משנה ה</h3>
{יד} <b>כלומר</b> לא הבגד כולו ולא הנגע בלבד, אלא מעט מן הבגד עמו. מדכתיב וכבסו אשר בו הנגע, ולא כתיב וכבסו הנגע. ת''כ: {טו} <b>דאילו</b> ירוק חלש שהוא מראה שלישי, טהור לגמרי, אפילו בראשון או בשני, דכתיב והנה כהה הנגע, משמע דעדיין קצת מראה נגע בו. תורת כהנים: {טז} <b>ובראשון</b> עמד. ואם כהה בראשון וחזר בשני למראיתו, ישרף. ואם כהה גם בשני, אפילו פשה בכהה, מכבסו. הר''ש. וכולהו דיני דפירקין בתורת כהנים מדרשי דקרא. ועתוי''ט: {יז} <b>אינו</b> צריך כו'. והאי עוד מיבעי ליה, מה ראשונה כגריס, אף שניה. ורבנן תרתי שמע מינה. תורת כהנים:
<h3>פרק יא - משנה ו</h3>
{יח} <b>ולהכי</b> לא שייך ביה לשון הצלה: {יט} <b>הר''ש</b> מהתוספתא. ונראה לי דטעמא דהמטלית אינו נמשך להבגד, כיון דמחובר לטהור. אבל בסיפא, הבגד שאינו מחובר לטהור נמשך אחרי המטלית. אלא דצריך עיון דמאי שנא מהא דפרק י''ג משנה ה' דחולץ האבנים. עיין שם. והר''מ גורס שורף. וכן הוא בתורת כהנים. ועתוי''ט:
<h3>פרק יא - משנה ז</h3>
{כ} <b>שיש</b> בו כגריס ולא יותר. הר''ש. כלומר, דאין צריך שיהא בו שלש על שלש, דכולו בגד אחד הוא. ועתוי''ט: {כא} <b>ודוקא</b> מצד אחד אף שרחוקים, אבל מצד זה לצד אחר לא, אלא אם כן בעורות:
<h3>פרק יא - משנה ח</h3>
{כב} <b>שלש</b>. דיליף ליה נמי במה מצינו מבגד: {כג} <b>אפילו</b> כו'. דאין צריך שיהיה שתי וערב, דאו לחלק. ק''א:
<h3>פרק יא - משנה ט</h3>
{כד} <b>רוצה</b> לומר לשתי העומד מצטרף: {כה} <b>וקשה</b>, דבפרק י''ב משנה ב' תני דתחילת הבגד צריך שלש על שלש. ועוד, מה ענין בתי נירין לשלש על שלש. ונראה לי דהכי גרסינן, עד שיארג בו שלישי, ולא גרסינן על שלש. ועתוי''ט:
<h3>פרק יא - משנה י</h3>
{כו} <b>שהול''ל</b> הצמר כו', ומאמרו בצמר, יורה שיש בהן מה שישרוף ומה שיעזוב, ובאה הקבלה שיעזוב מהן האומריות. הר''מ: {כז} <b>שאינו</b> ראוי לקבל נגע, ואע''פ שיש במינו נגע. הכי יליף ליה בתורת כהנים:
<h3>פרק יא - משנה יא</h3>
{כח} <b>כגון</b> כו'. ולא ידעתי למה פרט אלו, ורבים הם השנויים בכלים: {כט} <b>וקשה</b>, דסבכה גופא הוה מצי למתני. והר''מ נראה דלא גרס ושביס:
<h3>פרק יא - משנה יב</h3>
{ל} <b>ובן</b> פירש הר''ש, משום דמוכח מתורת כהנים דאיירי אף בימי הסגירו, ולא באותו שנטהר בקריעת הנגע. ועתוי''ט: {לא} <b>כדלעיל</b> בסוף פרק ה' לענין אדם. הר''ש. ואף דהתם מקרא יליף, אין להחמיר בנגעי בגדים יותר מבנגעי אדם: {לב} <b>הר''מ</b> והר''ש. ותימה, למה לא פירשו מדכתיב ממארת. ועוד, שגם תרומה טמאה בשריפה ומותר ליהנות:
<h2>פרק יב</h2>
<h3>פרק יב - משנה א</h3>
{א} <b>כל</b>. לאתויי כדפירש הר''ב בריש פרק דלעיל. ועיין מה שכתב שם: {ב} <b>בתורת</b> כהנים לא גרס וגופן, דמאדם למדנו, דאתם קרויים אדם כו': {ג} <b>ולא</b> תני להו במתניתין, משום דשתים אתיא במכל שכן, ובחמש איכא פלוגתא דתנאי כמו בציצית. מהר''מ. ועתוי''ט: {ד} <b>ומראיהן</b> שפל מן הקיר לא חשיב, אלא הני דכתיב בהו לישנא יתירא חשיב. רש''י: {ה} <b>שהקורות</b> בולטות כמו מן עלייה ועליהם בנוי בית. ומהר''מ פירש, קורות רחבות ויכולין לעמוד בלא נעיצה, ולא קרינן ביה בבית ארץ: {ו} <b>הר''מ</b>. וקשה, דלקמן (משנה ב') תנן עד שיהא בו אבנים כו'. ובנוסחת ארץ ישראל כתוב ועליהן בית בנוי. וכן הוא בהר''ש:
<h3>פרק יב - משנה ב</h3>
{ז} <b>בשיש</b> כו'. אף דכתיב ונתתי נגע בבית סתם, נלמד במדת דבר הלמד מסופו, ונתץ את הבית את אבניו ואת עציו ואת כל עפר הבית, ולא הבנוי מענין אחר. הר''מ. וכתב מהר''מ דתנא ושייר עצם וברזל: {ח} <b>ועפר</b>. המגובל במים. כדכתיב וטח כו': {ט} <b>וקשה</b>, מנלן דבעינן שלש, דילמא חדא סגי. ונראה לי דמיתורא דבית קדריש ליה, דהא בבית קמיירי, אלא לומר שהבית זה הוא דוקא בשלשתן יחד. ועתוי''ט:
<h3>פרק יב - משנה ג</h3>
{י} <b>ור'</b> עקיבא דריש, קיר, דאפילו נראה בכותל אחד די. וחלצו את האבנים, אין פחות משתים. ור' ישמעאל אומר וחלצו וגו', אין פחות משתים. הקיר אפילו לא נראה אלא על אבן אחת. ת''כ:
<h3>פרק יב - משנה ד</h3>
{יא} <b>עצים</b> כדי וכו'. ושיעור האבנים, מפרש בתוספתא, משאוי שנים. הר''ש: {יב} <b>לשבט</b> יהודה ובנימין, אלא יד כל ישראל שוין. וקרן מזרחית דרומית דלא היה לו יסוד, צריך לומר דלאו מפני שלא היה בחלקו של טורף, אלא דהכי גמירי לה כדכתיב הכל בכתב וגו'. וכן סתם לן בפרק ט' דערכין משנה ו'. ובזבחים דף נ''ג ריהטא דסוגיא אליבא דמאן דאמר דנתחלקה, ולדידיה מיטמא בנגעים. וכן פירש הר''ב בפרק ה' משנה ד' דזבחים ובריש פרק ג' דמדות. וצריך עיון:
<h3>פרק יב - משנה ה</h3>
{יג} <b>כנגע</b>. וקשה, למה אסור לומר נגע, והלא עד שיאמר הכהן טמא אין כאן טומאה. והר''מ פירש, משום למד לשונך לומר איני יודע, או משום דרך ארץ שצריך לנהוג עם הכהן, או כדי שלא לפתוח פיו לשטן. ולכל הטעמים נראה לי דבכל הנגעים הדין כך. ואפשר שלא הקפידה התורה אלא בנגע הבא עליו ראשון: {יד} <b>ואפילו</b> לא ישהו בכדי אכילת פרס, ולא דמי לנכנס בבית. ת''כ. כלומר ולהכי מפנה אותם שהרי לא יוכל להציל כלל: {טו} <b>קנים</b>. ואע''ג דעל הרוב הכלים שנעשו מהן אין מקבלין טומאה:
<h3>פרק יב - משנה ו</h3>
{טז} <b>על</b> כו'. כלומר סמוך. כמו ועליו מטה מנשה: {יז} <b>מכל</b> מקום. פירוש, משום מקום. מהר''מ. ומצאנו כן בתנ''ך, לא תעשה כל מלאכה. ובתהלים ע''ח: {יח} <b>לא</b> וגו'. בתורת כהנים, ולקחו אבנים כו' והביאו אל תחת האבנים. אין פחות משתים: {יט} <b>אלא</b> כו'. וכן להיפך. דכיון דאיבא שתים, תו לא הקפידה התורה. ועתוי''ט: {כ} <b>לשון</b> קיצוע מפרש. אבל הלימוד מאשר הקצו. ודשניהן מביאין, נלמד מולקחו אבנים אחרות. והא דכתיב יקציע, אחר חלץ, לשון יחיד, למעוטי כותל המפסיק בין בית לחצר ולגינה, שאין בעל החצר והגינה מסייע לבעל הבית:
<h3>פרק יב - משנה ז</h3>
{כא} <b>לעיר</b>. ואפילו אינה מוקפת חומה: {כב} <b>הפסיון</b> כו'. כל זה ילפינן בתורת כהנים מקראי. ועתוי''ט:
<h2>פרק יג</h2>
<h3>פרק יג - משנה א</h3>
{א} <b>עשרה</b>. כולהו דפרקין ילפינן בתורת כהנים מקראי:
<h3>פרק יג - משנה ב</h3>
{ב} <b>שכן</b> דרך הזוית לתת שם אבנים גדולות המחזיקות את כל עובי הכותל ונראות משני צדדים. רש''י. והוא הדין דהוה מצי למימר האבן הראשה כר' אלעזר, אלא דברו בכל כותל, שמן הסתם יש בזוית אבן גדולה: {ג} <b>פירוש</b>, כותל המפסיק בין שני בתים, ועל עץ או אבן אחת שבראשם מונח נדבך לבית זה וכן לבית השני, אותו העץ או האבן מיקרי ראש, ושאר עצים או אבנים לפנים נקראין, פתים. ולפי שבערוך פירושו סתום הרחבתיו. מהר''ם: {ד} <b>נראה</b> כו'. מדתלי בנראה, מסתברא דאחליצה קאי. דאי אנתיצה, הרי נותץ כל הבית, ומה לי באיזה אבן נראה. וקאמר דלא חייבו הכתוב לחברו שיחליץ עמו אלא כשנראה בראש, הואיל ואבן אחת בשלו ושל חברו. וכן משמע מדתני נוטל ולא נותץ. וכן כתב מהר''ם:
<h3>פרק יג - משנה ג</h3>
{ה} <b>לבית</b>. שלצורך הבית ג''כ נבנו לצורך התקרה. ק''א: {ו} <b>ולא</b> מפרש לענין מה שוטחין אותן. דאי לצורך עצמן, פשיטא דאינן בכלל אבניו. אלא ודאי שיש בהן צורך קצת אל הגג. וזה הוה ליה להר''ב לפרש: {ז} <b>ועושין</b> הסבכה כדי שלא יפלו התינוקות. הר''ש:
<h3>פרק יג - משנה ד</h3>
{ח} <b>הר''מ</b>. נראה לפרש ; דלא מיטמא בנגיעה מתוכו אלא כשבא כולו לתוכו, כדמשמע קרא. אבל דעת רש''י לפי הגירסא שלפנינו, דטמא בנגיעה לחודא, ואתי שפיר טפי סיפא זה וזה מטמאין בביאה. והר''מ כתב, זה וזה כו', כיצד בית שהיה מיסך כו'. ודוחק דמפסיק במשנת הבונה כו':
<h3>פרק יג - משנה ה</h3>
{ט} <b>חולץ</b> כו'. ולעיל פרק י''א משנה ו' תני מציל כו'. עיין מה שכתבתי שם. ומהר''מ כתב, דהתם והכא חד דינא הוא, ואין דינן בשריפה, אלא התנא עצה טובה קמ''ל, דמאחר שראינו שחזר הנגע להמוסגר, ניכר בטוב שכולו מנוגע הוא, ויש לחוש שינוגע גם הניקח מאתו ויתקלקל גם הבגד והבית הטהור, לזה השמיענו עצה טובה שיחלוץ האבנים ויפריש המטלית מהטהור. וחולץ לאו מענין חולץ וקוצה וטח קאמר, דכיון דנלקחו טן המוסגר לאחר חליצה וטיחה קודם נתיצה, אין דינן כיוצא בו. ומציל דהתם פירושו יפריש, כמו העושר אשר הציל. ועתוי''ט:
<h3>פרק יג - משנה ו</h3>
<b>.אין</b> פירוש למשנה זו
<h3>פרק יג - משנה ז</h3>
{י} בפרק קמא דכלים משנה ד' כתב הר''ב, מצורע יושב וטהור עובר. ובקידושין דף ל''ג הגירסא מצורע יושב וטהור עומד. וכתב רש''י שכן הוא בתורת כהנים. וכתב הר''ש, והכל אחד, דלעומד דהכא קרי ליה התם יושב, ולעובר דהכא קרי ליה התם עומד. ולהכי נמי לא קפיד הר''ב וכתב הכא עובר במקום עומד:
<h3>פרק יג - משנה ח</h3>
{יא} <b>ורובו</b>. מדלא כתיב והבא בבית, אלא אל הבית, משמע שעדיין הוא יבוא אל הבית. ומיהו בבציר מרוב לאו ביאה היא כלל. ק''א: {יב} <b>אי</b> מה בית טעון צפרים אף בגד כו', תלמוד לומר זאת: {יג} <b>הר''ש</b> השמיט ועורות. ודייק טפי לשון כגון: {יד} <b>אי</b> מה בגד מטמא בכל הטומאות כגון שרצים ושכבת זרע, אף כולן, תלמוד לומר זאת. ת''כ: {טו} <b>שהכניס</b> כו'. אע''פ שלא עמד שם אלא שהכניסה והוציאה, טמא, דדוקא גבי אילן שאין שם ארבע מחיצות בעינן עומד, כדכתיב בדד ישב. אבל בבית דאיכא מחיצות, כאילו עומד דמי. תוס':
<h3>פרק יג - משנה ט</h3>
{טז} <b>ומשום</b> הכי לא כתב והשוהה, ללמד שתהא האכילה משוערת באוכל כשהוא מיסב, שזה קובע לאכילתו, ואי לאו הכי הוה משער השהייה באכילה דכל התורה, דהיינו בכזית. ק''א:
<h3>פרק יג - משנה י</h3>
{יז} <b>עד</b> כו'. ואז נטמאו טבעותיו. אבל ידיו נטמאו מיד. הר''מ. ודייק ליה מדאמרו לו בזמן שאין כל גופו טמא, דמשמע מיהא דמקצת גופו, היינו ידיו, טמאין. והא דבעינן ראשו ורובו, היינו שיטמא כל גופו: {יח} <b>בתורת</b> כהנים יליף ליה:
<h3>פרק יג - משנה יא</h3>
{יט} <b>והוא</b> דוחק, דהא הכא במצורע שנכנס לבית טהור מיירי כמ''ש כלים שאמרנו כו'. ועתוי''ט: {כ} <b>וצריך</b> לומר דלא פלוג, ואף ביום נתנו זה השיעור:
<h3>פרק יג - משנה יב</h3>
{כא} <b>שאסור</b> לישב בארבע אמות של המתפלל, נמצא שכל כך קנה למושבו. ולשון הר''מ, שהמקום אשר יבוא שם יהיה ארבע על ארבע שיהיה לו מושב בפני עצמו: {כב} <b>דברי</b> ר' מאיר כו'. ר' מאיר מדמהו למת הואיל ושניהם מטמאין כל מה שבאוהל. ור' יוסי הורידו מדרגה אחת הואיל ואינו מטמא שבעה כמת. הר''מ:
<h2>פרק יד</h2>
<h3>פרק יד - משנה א</h3>
{א} <b>דהא</b> חיים כתיב. רש''י: {ב} <b>וקשה</b>, דהא תנן בפרק ז' דמקואות משנה ה', שלשה לוגין מים שנפל לתוכן קורטוב יין ומראיהן כמראה יין, וכל שכן דם דסומק טפי. ויש לומר, דניכר ממשו קאמר כו'. תוס'. ועתוי''ט: {ג} <b>ומצריכו</b> בפניו, כדי שלא יחשדוהו שיאכלהו נ''ל: {ד} <b>נטל</b>. משמע דלאחר שחיטה נוטלן. ועתוי''ט: {ה} <b>דכתיב</b> על המטהר, דמשמע בגובה, היינו על גב היד. ויש אומרים על מצחו שהוא יותר עליון כו'. וגם בבית כתוב על, שיזה מבחוץ, וילפינן ממצורע שיזה ג''כ בעליונות והוא השקוף. עתוי''ט:
<h3>פרק יד - משנה ב</h3>
{ו} <b>הוה</b> ליה למימר נמי דמיעט נמי דכולי גופיה, כדאיתא בגמרא, אלא דכל זה ליתיה, דמסקנת הגמרא היא דכל בשרו דוקא הוא, דאפילו למאן דדריש כלל ופרט, הלכה היא ועוקרת הדרשה. ועוד, דהא הר''ב פסק כר' עקיבא דדריש רבויי ומעוטי וריבה הכל, ולא מיעט אלא שבתוך החוטם (שאי אפשר לראותו כלל. כ''מ). אלא שדחקו להר''ב משנה ד' דפרק ב'. אבל הר''מ כתב, דהתם היינו שאין הכהן זקוק לחפש בשאר מקומות שמא נשאר בהן שער אע''פ שהוא צריך לגלח הכל. ומי כהחכם יודע פשר דבר:
<h3>פרק יד - משנה ג</h3>
{ז} <b>לאו</b> דוקא, דהא פוסל בקדשים ג''כ. אלא רוצה לומר כל מה שהוא במדרגה למטה מתרומה: {ח} <b>במעשר</b> כו'. בגמרא ילפינן להו מקראי. ועתוי''ט:
<h3>פרק יד - משנה ד</h3>
{ט} <b>מצוה</b>. משום דבנזיר אין תגלחת מעכבת, משום הכי נקט מצוה, דאילו במצורע מעכבת. ועתוי''ט: {י} <b>לא</b> כו'. וכולן הלכה הן, דלא מצינו בהן טעם. עתוי''ט:
<h3>פרק יד - משנה ה</h3>
{יא} <b>וקשה</b>, הא בשני שעירי יוה''כ מצריך תלת קראי על זה. ויש לומר, כיון דגלי לן התם דלכל הני בעינן שוות, כי גלי הכא שיהיו שוות נשמעי' מהתם דלכולן יהיו שוות: {יב} <b>כשרות</b>. דצפור צפור ריבה. גמרא: {יג} <b>יקח</b> כו'. דלא כשני שעירים דאם משהגריל מת יביא זוג אחר. דמדכתיב האחת, לומר שאינן מעכבות זו את זו. ת''כ: {יד} <b>נשפך</b> כו'. בתורת כהנים יליף להו מקראי. וכן הלכה. ולא כן בשני שעירים, דיחידאה הוא. ועתוי''ט:
<h3>פרק יד - משנה ו</h3>
{טו} <b>כלומר</b>, שאלו השנים מחלק כל אחד לשנים וממילא יהיו כאן ארבעה. וכן כתב הר''מ: {טז} <b>אזוב</b>. ארכו טפח. ושני תולעת, משקל שקל. הר''מ:
<h3>פרק יד - משנה ז</h3>
<b>.אין</b> פירוש למשנה זו
<h3>פרק יד - משנה ח</h3>
{יז} דכתיב אצבע גבי שמן, וילפינן דם מיניה. רש''י:
<h3>פרק יד - משנה ט</h3>
{יח} <b>דביאה</b> במקצת לא שמה ביאה: {יט} <b>ואע''פ</b> שהיה לו בימי חלוטו. אבל התוס' כתבו, ודוקא שנקטעה משנזקק לטומאה. אבל הר''מ נראה דסבירא ליה אפילו גידם מעיקרא, דתהיה, עיכובא הוא. ולכולי עלמא צריך עיון למה לא תני נמי שער דכתיב נמי בקרא. אי נמי מתהיה. ועתוי''ט:
<h3>פרק יד - משנה י</h3>
{כ} <b>לא</b> כיפר. דכפרה אמתנת הראש כתיבא. רש''י: {כא} <b>שיירי</b> כו'. דכתיב והנותר, והוי כשפיכת שיירי דם חטאת: {כב} <b>בשם</b> ולהוי כמו מנחה שחסרה. רש''י:
<h3>פרק יד - משנה יא</h3>
<b>.אין</b> פירוש למשנה זו
<h3>פרק יד - משנה יב</h3>
{כג} מצורע כו'. בתורת כהנים יליף להו: {כד} <b>קרבן</b> עני. בתורת כהנים יליף להו. ומסתברא דזה דוקא בלא קבלת נדר. אבל עשיר הנודר, להביא קרבן מצורע עני, מביא קרבן עשיר, כדתנן ריש פרק ד' דערכין. אלא שהר''מ לא העתיק להך דהכא, שמע מינה דסבירא ליה דהיו נדחים מהלכה: {כה} <b>אף</b> כו'. ארישא מהדר, עשיר שהביא קרבן עני לא יצא, וקאמר ר' יהודה אף כו'. ועתוי''ט: {כו} <b>חייבת</b>. כגון דלידה וזיבה וסוטה. אבל אם אכלה חלב או חיללה שבת, פטור הבעל. הר''ש. ועתוי''ט:
<h3>פרק יד - משנה יג</h3>
{כז} <b>אחד</b> מהם. רצה לומר מאחד משתי חטאות שנתערבו. הר''מ: {כח} <b>וקשה</b>, דזה אינו אלא לר' שמעון, אבל לרבנן דסבירא להו אין מביאין קדשים לבית הפסול, אינו יכול להתנות שתהא שלמים, דהא ממעט באכילתן יום אחד. וכן הוא בהדיא בגמרא [נדה דף ע']. ובקרב אשמו נמי ליכא לאוקמא, דהא קיימא לן כר' יהודה, דאשם קובעו, ואין לו תקנה להביא קרבן עני כלל, וא''כ תימה על הר''מ והר''ב שלא פירשו דמשנתנו אינה הלכה. והר''מ בחיבורו העתיק למשנתנו והשמיט תקנתא דאשם. ועדיין קושיא שניה במקומה. וצ''ע: