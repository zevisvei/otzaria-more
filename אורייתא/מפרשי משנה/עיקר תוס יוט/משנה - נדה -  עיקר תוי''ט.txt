<h1>משנה - נדה - עיקר תוי''ט</h1>
<h2>פרק א</h2>
<h3>פרק א - משנה א</h3>
{א} <b>ודין</b> תורה כך הוא דליכא למיחש להכי, אלא דהלל עושה סייג לדבריו, ושמאי משום ביטול פריה ורביה אינו עושה סייג. גמרא: {ב} <b>דהוו</b> להו שלש עונות, היום, אמש, ואתמול למפרע עד צהרים. ומיהו אכתי לא שמענו אלא דאיכא למעוטי ולא ליטמו למפרע רק עונה אחת יותר, מצהרים עד שחרית. אבל מה שכתב הר''ב להוסיף, לא ידענא מהיכא תיתי להוסיף. ורש''י לא כתב להוסיף: {ג} <b>וסת</b>. תימא, למה הפסיק ושנה המשמשת בעדים, הוה ליה למתני מיד כיצד דיה שעתה. ויש לומר, דקמשמע לן אע''ג שיש לה וסת צריכה לשמש בעדים. ואע''ג דתני ליה במשנה ז', הכא אשמעינן דאותה בדיקה חשיבה למעט מעת לעת, דהוי חידוש. ולקמן בארבע נשים דיין שעתן. תום': {ד} <b>דאי</b> לאו הכי, לא: {ה} <b>ולא</b> יעמוד מלצאת חוצה. ולהכי אפילו רבנן לא חשו: {ו} <b>לפקידה</b>. ואיצטריך, דמהו דתימא כיון דזמן מועט הוא לא חשו רבנן לפסידא דטהרות, קא משמע לן:
<h3>פרק א - משנה ב</h3>
{ז} <b>דספק</b> טומאה הבאה בידי אדם, נשאלין עליה אפילו בכלי מונח על גבי קרקע. גמרא:
<h3>פרק א - משנה ג</h3>
{ח} <b>דאי</b> לאו הכי, אין למדין ממה שנאמר הלכה במשנה. גמרא. שהתנאים לא דקדקו איש בדברי חברו כו'. רש''י:
<h3>פרק א - משנה ד</h3>
{ט} <b>לרבנן</b> הוא דמפרש הכי: {י} <b>כדכתיב</b> מי יתן טהור מטמא (חלב מדם) לא אחד בתמיה, כלומר יחידו של עולם. ורבנן, אמר ר' יוחנן זו שכבת זרע. ור' אלעזר אומר אלו מי הנדה, שהמזה ומזין עליו טהור, ונוגע טמא. גמרא:
<h3>פרק א - משנה ה</h3>
{יא} <b>בירושלמי</b> פריך, וכי בדעתה תלוי הדבר. ומשני, כל שראויה לקרותה אימא. תוס': {יב} <b>אע''פ</b> שלא פסקה מלראות באלו שלשה חדשים:
<h3>פרק א - משנה ו</h3>
<b>.אין</b> פירוש למשנה זו
<h3>פרק א - משנה ז</h3>
{יג} חוץ כו'. וקמ''ל דאין אשה קובעת וסת בימי נדה וימי טוהר. גמרא: {יד} <b>ואפילו</b> אין לה וסת לפירש''י: {טו} <b>ולפני</b> תשמיש לא בעינן בדיקה, כיון דלאחר תשמיש לא בעי בדיקה, לפני תשמיש נמי לא בעי, דלבעלה לא בעי בדיקה אלא מגו דלטהרות, והכא ליכא מגו. רש''י:
<h2>פרק ב</h2>
<h3>פרק ב - משנה א</h3>
{א} <b>כן</b> פירש רש''י במשנה לפי הסלקא דעתך, כדרכו תמיד. אבל הר''ב הוה ליה לפרש כמסקנת הגמרא, דמרבה, אנשים קאי. אבל אנשים אפילו חדא זימנא נמי לא, שמא יוציא שכבת זרע לבטלה. ועתוי''ט: {ב} <b>לאפוקי</b> לענין זוב, דאף הוא משובח כנשים. גמרא. כדי למנות ראיותיו שתים לטומאה, ושלש לקרבן. רש''י: {ג} <b>וכאילו</b> מביא מבול לעולם. ואיכא מ''ד דחייב מיתה בידי שמים. וכאילו שופך דמים, וכעובד עבודה זרה. כדאיתא בגמרא: {ד} <b>וזהו</b> דקמ''ל הכא. וכן נמי הא דאף לו מתקנת עד. והך דהכא ודלעיל מיירי לטהרות, אבל לבעלה אין צריך בדיקה כלל. ועתוי''ט:
<h3>פרק ב - משנה ב</h3>
{ה} <b>קרבן</b>. ואין לחוש לדם מאכולת, דאותו מקום בדוק אי נמי דהוק אצל מאכולת. גמרא:
<h3>פרק ב - משנה ג</h3>
{ו} <b>שתרד</b> כו' ותדיח כו'. בעד שבידה. ואי אין עד בידה, כדי שתושיט ידה לתחת הכר או הכסת ותטול עד ותבדוק בו. גמרא: {ז} <b>מדרבנן</b>. כדין מעת לעת דמטמאה משכב כו', כל שכן היא עצמה. רש''י: {ח} <b>שמטמאה</b> כו'. פירוש, מכאן ולהבא. וטעמא, התם אין שור שחוט לפניך, הכא שור שחוט כו' [דאין לה במה לתלות ומיום שלבשתו היא בספק זה. רש''י]. גמרא:
<h3>פרק ב - משנה ד</h3>
{ט} <b>בחזקת</b> כו'. כשלא הגיע שעת וסתה. ואם אין לה וסת שלא עברו שלשים יום לראייתה. דוסתות דאורייתא. ולמאן דאמר וסתות דרבנן, אפילו הגיע אלא ששהתה שיעור שתטבול, נמי שריא, דכיון דוסתות דרבנן, ספק טבילה מוציאה מידי ספק ראיה. וכן היא מסקנת הפוסקים. אלא דהר''ב לא פירש כן בסוף פרק ד': {י} <b>על</b> כל כו'. טעמא מפרש בגמרא, דחיישינן שמא תראה טפת דם ויעמידוהו כותלי בית הרחם (לפי שעה) ותחפנו ש''ז בביאה [שניה] וכי בדקה לאחר תשמיש אחרון לא מינכר. ואע''ג דהשתא נמי לא ידעינן עד למחר, מיהו בעינן מוכיחה קיים, דאי לאו הכי, מה הועילו חכמים בתקנתן. רש''י: {יא} <b>וקשה</b>, דכי בדקה לאור הנר סגי. ובגמרא מסיק, דהמשמש לאור הנר הרי זה מגונה. אלא אימא, או תבדוק: {יב} <b>והתוס'</b> הקשו על פירוש זה. ומסקי, דלבית הלל נמי בדקי אחר כל תשמיש, אלא דלא מצרכי חדש ואפילו לצנועות משום דאז לא נפקא מינה בחדש, דאיכא רוב לכלוך משכבת זרע. ועתוי''ט:
<h3>פרק ב - משנה ה</h3>
<b>.אין</b> פירוש למשנה זו
<h3>פרק ב - משנה ו</h3>
{יג} אף כו'. דהכא נמי מלקא הוא דלקי. גמרא: {יד} <b>דדם</b> נדות נפקא ליה מקרא בתוספתא דשבת. ור' מאיר יליף נמי לדם טהור בגזירה שוה. ורבנן לית להו הך גזירה שוה. ועתוי''ט: {טו} <b>לכאורה</b> רוצה לומר תנא קמא, אבל מסקנת הפוסקים כחכמים והיינו ר' יוסי. וקשה, דלעיל פסק כת''ק:
<h3>פרק ב - משנה ז</h3>
{טז} <b>ונקט</b> שחור, סלקא דעתך אמינא הואיל ואמרינן שחור אדום הוא אלא שלקה, הלכך אפילו דיהה מכן נמי ליטמא, קא משמע לן. גמרא: {יז} <b>בין</b> שימצא הדם מן הלול ולפנים, בין מן הלול ולחוץ. הר''מ: {יח} <b>וכן</b> מראה שעוה וזהב, כל שאינו נוטה לאדמימות. ב''י:
<h2>פרק ג</h2>
<h3>פרק ג - משנה א</h3>
{א} <b>עמה</b>. אין, בתוכה לא. לפי שהוא דם חתיכה, לא דם נדה. הר''מ: {ב} <b>כלומר</b>, פתיחת הקבר דלאו לידה היא. דאי לידה היא, בלא דם נמי טמאה כו'. רש''י:
<h3>פרק ג - משנה ב</h3>
{ג} <b>ומרישא</b> דכמין שערה כו' לא שמעינן ליה, דמועטין נינהו ולא שייך בהו פתיחת הקבר. תוס'. ועתוי''ט: {ד} <b>כמין</b> בהמה כו'. הואיל ושחור שבעין הוי עגול בבהמה כשל אדם. אבל דדגים לאו עגול הוא. והא דלא תני נחש דהוה אמינא בנחש הוא דפליגי רבנן עליה דר' מאיר, דלא כתיב ביה יצירה, אבל בהמה וחיה לא פליגי, דכתיב בהו יצירה כאדם. גמרא:
<h3>פרק ג - משנה ג</h3>
{ה} <b>ולכך</b> לא חיישינן דילמא ולד הוי ונמוח, דאם איתא דנימוח, כולה בחד גוונא הוי קאי. גמרא: {ו} <b>לשון</b> רש''י, במשנה דלעיל, וימי טוהר כלים לסוף ארבעים:
<h3>פרק ג - משנה ד</h3>
{ז} <b>כלומר</b>, שרגילות הוא שעם ולד יבוא סנדל, אבל אין סנדל שאין עמו ולד, ובשביל סנדל תשב לזכר ולנקבה, דספק זכר וספק נקבה הוא. ואם הולד אחר נקבה, הסנדל לא מעלה ולא מוריד אפילו לימי טהרה. וכי איצטריך תשב לזכר ולנקבה, כגון שהולד השני זכר, דיהבינן לה חומרת טומאה דנקבה בשביל הסנדל, וימי טוהר לזכר לחומרא. גמרא: {ח} <b>וכן</b> פסק הר''מ. וקשה הלכתא אהלכתא דריש פרק ג' דבכורות. ומכל מקום הר''ב יש לומר דלא סבירא ליה שם כהר''מ דטעמא משום ביטול ברוב, אלא משום דולד היה אבל נפסד ומפני כן אינו ניכר:
<h3>פרק ג - משנה ה</h3>
{ט} <b>היינו</b> אם לא יצא ממש מהופך וגם לא כדרכו: {י} <b>לאו</b> אמחותך דמתניתין קאי, אלא מחותך ויוצא כדרכו. ומתניתין הכי קאמר, יצא מחותך או שלם וזה וזה מסורס, משיצא רובו הרי הוא כילוד. גמרא:
<h3>פרק ג - משנה ו</h3>
{יא} <b>אם</b> כו'. ובשלא הוחזקה עוברה. דאי בהוחזקה, הלך אחר רוב נשים, ורוב נשים ולד מעליא ילדן. גמרא: {יב} <b>ומשום</b> הכי הוא דתנן לזכר. ובכולהו בבי דלעיל נמי דתנינן לזכר ולנקבה, דינא הכי. אלא דכאן הוכרח הר''ב לפרש כן, משום דאי לאו הכי, בחנם נקט לזכר. אבל בגמרא אמרינן, למה הוזכר זכר, שאם תראה יום ל''ד ותחזור ותראה יום מ''א תהא מקולקלת עד מ''ח כו' ועתוי''ט:
<h3>פרק ג - משנה ז</h3>
{יג} <b>דקא</b> מסייעי ליה קראי. כדאיתא בגמרא:
<h2>פרק ד</h2>
<h3>פרק ד - משנה א</h3>
{א} <b>ור'</b> מאיר הוא דחייש למיעוטא גמרא. משמע דלרבנן טהורים. וקשה, דהא מני להו בי''ח דבר. ויש לומר, דגזרו עליהם שלא יטמעו בהן. והא דלא מוקי מתניתין ככולי עלמא. יש לומר, דמתניתין על כרחך לא סבירא לה טעמא דטימוע אלא משום חשש ראיה כדתני שיושבות על כל דם. ואם תאמר, לר' מאיר דחייש למיעוטא וסבירא ליה כותים גירי אמת הן א''כ הוו נדות מן התורה, ואמאי מני להו בי''ח דבר. ויש לומר, דחזקה שלא ראתה רגע אחד אחר ההולדה וסמוך רובא לחזקה זו, והוו הנך דחזו מיעוטא דמיעוטא. תוס': {ב} <b>שהם</b> כו' אטו כולהו בועלי נדות נינהו. בנשואים שנו. גמרא: {ג} <b>ואם</b> תאמר, ותיפוק ליה שהן נדות מעריסתן. ויש לומר, דהיינו דווקא בקטנות, דלא דרשי ואשה, אבל גדולות דמפרשי להו וטבלי לא מטמו, אלא משום דיושבות על כל דם ודם. תוס'. {ד} רש''י. וקשה, דהני בגדים כיון דאינם מטמאין לאדם, א''כ ליכא לחיוביה אלא משום מכניס בגדים טמאים למקדש ובהא לא שייך קרבן אלא מלקות לדעת הר''א, ולהר''מ רק מכות מרדות וכן פירש''י בפרשת אחרי. ונראה לי, משום דבתורת כהנים איתא, אחרים אומרים בכרת, והיינו ר' מאיר, ואשמעינן דהכא פטורים. ועתוי''ט: {ה} <b>אבל</b> כשלבש בגדיו שישבה עליהן אשתו נדה (אע''פ שדרס יחף) נעשה אב הטומאה ממשא מדרס, לכך מוקי בערום. דכשפירש מן המדרס לא הוי אלא ראשון ואינו מטמא כלים. תוס': {ו} <b>והא</b> דלא אוקי כגון שנגע הבותי בתרומה. דמתניתין לא איירי בהכי. תוס'. וכלומר, דאמשכב תחתון קאי. ועתוי''ט:
<h3>פרק ד - משנה ב</h3>
{ז} <b>מדאמר</b> ר' יוסי לעולם הם כישראל, מכלל דלת''ק סתמא הן ככותיות. גמרא:
<h3>פרק ד - משנה ג</h3>
{ח} <b>דדבר</b> תורה אין מטמאין, דכתיב בני ישראל. גמרא: {ט} <b>שלא</b> יהא תינוק ישראל רגיל אצלו במשכב זכור. רש''י: {י} <b>ולא</b> עבדו היכרא ברוקה ומימי רגליה, משום דהן שכיחין גזרו בהו טומאה, אבל דמה לא שכיח. גמרא: {יא} <b>לאפוקי</b> דם בין טמא בין טהור, נוטף ויוצא ראשון ראשון. רש''י: {יב} <b>ובדם</b> נכרית מטהרי לגמרי, דלא ליתו לחלק נמי בשל תורה. אבל בדם טוהר, כיון דעברו ימי לדתה הכל יודעין דדם טוהר הוא. גמרא ורש''י: {יג} <b>אבל</b> ספרה ולא טבלה, בית שמאי לשיטתן ובית הלל לשיטתן. גמרא:
<h3>פרק ד - משנה ד</h3>
{יד} <b>ויום</b>. הכי קים ליה לר' יהושע. תוס':
<h3>פרק ד - משנה ה</h3>
{טו} <b>וחמשים</b>. השתא חמשים, ארבעים מבעיא. לא קשיא, כאן לבריאה (-מ') כאן לחולה (-נ'): {טז} <b>היינו</b> כשלידתה היתה בימי זיבה. אבל כי שלמו ימי זיבה ומטו ימי נדות וילדה, טמאה נדה. גמרא ורש''י: {יז} <b>משתי</b> שבתות. בגמרא ילפינן מקרא. ומיירי שהתחילה בימי זיבה. מ''מ:
<h3>פרק ד - משנה ו</h3>
{יח} <b>שיצא</b> כו'. יצא, טמאה לידה. רש''י: {יט} <b>ומה</b> כו'. ואם תאמר, בלא קל וחומר תיפוק ליה דקושי לא גרע משופי. ויש לומר, דר' אליעזר דריש וטהרה ממקור דמיה, מחמת עצמה ולא מחמת ולד, כדאיתא בגמרא, לכך צריך ק''ו. תוס'. ועתוי''ט: {כ} <b>דיו</b> כו'. ורבנן דרשי, תשב, ישיבה אחת לכולן. ועתוי''ט:
<h3>פרק ד - משנה ז</h3>
{כא} <b>שחרית</b> וערבית. רש''י: {כב} <b>דוסתות</b> דאורייתא. ומיהו להלכה פסקינן דוסתות דרבנן. וכשמצאה טהורה, טהורה. ועתוי''ט: {כג} <b>לאו</b> דוקא. דמשתנץ החמה טובלת. אלא ברגיל והווה קאמרו:
<h2>פרק ה</h2>
<h3>פרק ה - משנה א</h3>
{א} <b>והוה</b> ליה למכתב ואם נקבה היא: {ב} <b>משמע</b> אבל בזיבה לא. ובסיפא לא תנן אלא הזב. ובגמרא ילפינן נמי זבה, מדאפקיה בלשון זיבה. ופולטת שכבת זרע, מיהיה יתירה:
<h3>פרק ה - משנה ב</h3>
<b>.אין</b> פירוש למשנה זו
<h3>פרק ה - משנה ג</h3>
{ג} דבנגעים ובטומאת מת כתיב איש, איצטריך קרא בהו לרבויי. אבל לענין יבום ומאכיל בתרומה לא כתב איש, ולא איצטריך קרא אלא למעוטי עובר. תוס': {ד} <b>ומינה</b>, דבישיבה כל דהו ואפילו יום אחד סגי: {ה} <b>ובן</b> אין לו אמר רחמנא, והא אית ליה. גמרא: {ו} <b>דאין</b> לומר לענין פסול דאמו כמו ומאכיל, דמאי איריא יום אחד, אפילו עובר פוסל. גמרא: {ז} <b>וקשה</b>, לוקמי באשה אחת גרושה ויש לו בן אחד ממנה, וכשהוא בן יום אחד פוסל, אבל עובר לית ליה זכיה, ויאכלו העבדים משום הראוי ליורשו. ויש לומר, דאתי למימרא דאפילו בת כהן לכהן מעוברת אינו מאכיל לעבדים בתרומה. וכדעת הר''מ. ועתוי''ט: {ח} <b>חייב</b>. אבל עובר לא. ועתוי''ט: {ט} <b>כחתן</b> שלם. דלקטן הנימול קרינן חתן. וקמשמע לן דאע''ג דעדיין לא נכנס לברית, מתאבלין עליו. ומשום דנהגינן לימול לקטן שמת ולא נימול, קרי לחי הנימול לשמונה חתן שלם. נ''ל: {י} <b>משמע</b> דוקא דלענין אבילות, דלהך אחר המיקל. אבל לכל הנך דלעיל לא בעינן כלו לו חדשיו, דבסתמא אזלינן בהו בתר רובא. ומיהו יש לומר דלאו דוקא, והוא הדין לאינך, וכמו שכתב המגיד משנה לדעת הר''ם. וכן הוא דעת רש''י. ועתוי''ט:
<h3>פרק ה - משנה ד</h3>
{יא} <b>ואע''ג</b> דמעריות דסיפא שמעינן לה, איצטריך, דהוי מוקמינן סיפא דוקא בעריות ולא בבהמה. אבל השתא דתני אשת איש והוא הדין לכל העריות, על כרחך סיפא לבהמה אתיא. תוס'. והוא הדין דהוה מצי לאסבורי בקידושי ביאה, אלא משום דקידושי כםף תני ליה בתחלה בריש קידושין. ועתור''ט: {יב} <b>ומן</b> הכהונה. וכן ל. לויה וישראלית. רש''י: {יג} <b>נראה</b> לי דנקט הני, משום דשכיחא להו ועיניהם עליה: {יד} <b>כלומר</b>, בתוליה אזלי אלא שחוזרים. ונפקא מינה לדם שתראה בביאה שבתוך שלש שנים, שהוא דם בתולים, לא דם נדה. מדלא תני פחות מכן ולא כלום. גמרא:
<h3>פרק ה - משנה ה</h3>
{טו} <b>שבא</b> כו'. אבל נישואין לית ליה: {טז} <b>ונראה</b> לי, דלענין ירושתה וכל שכן ליטמא לה, לא קנאה, דאין ביאתו אלא כמאמר בגדול ואין נראה כן דעת הרמב''ן. ויש לפרש דהר''ב נמי סמך אדלעיל. ועתוי''ט: {יז} <b>אבל</b> בבן תשע ישראל שבא על בת כהן, ליכא למימר דפוסל מן התרומה. דאי משום ביאת זנות, לא פסלה זנות דכשר מן התרומה. ואי משום קדושין, קטן שקידש אין קדושיו קדושין. רש''י: {יח} <b>או</b> על פי הבעלים. אבל סקילה לא, דמודה בקנס פטור. רש''י:
<h3>פרק ה - משנה ו</h3>
{יט} <b>כל</b> י''ב. גמרא, בת י''א כו' נבדקים למה לי. סלקא דעתך אמינא היכי דחריפא טובא מיבדקא בי''א, קמ''ל: {כ} <b>י''ב</b>. והא דנקבה קודמת, כתב הר''מ, להיות חייהן קצרים מחיי האיש ברוב, ובגמרא, ויבן את הצלע מלמד שנתן בינה באשה יותר מבאיש: {כא} <b>ר''ל</b> ראש שנת י''ב דידהו: {כב} <b>אין</b> כו'. ולא מחזקינן להו בשוטה, דשוטה אינו אלא המקרע כסותו כו', ואלו סופן לבוא לכלל דעת. רש''י:
<h3>פרק ה - משנה ז</h3>
<b>.אין</b> פירוש למשנה זו
<h3>פרק ה - משנה ח</h3>
{כג} וכן אין אביה מיפר נדריה, ולא תנשא לכהן גדול. הר''מ. ועתוי''ט:
<h3>פרק ה - משנה ט</h3>
{כד} <b>עשרים</b> שנה. מדלא תני ויום אחד, דייקינן גמרא דשלשים יום דשנת עשרים הרי היא כשנת עשרים לכל דבריה. ועתוי''ט: {כה} <b>יביא</b>. הכי גרסינן, יביאו כו'. ורצוה לומר קרובי האשה אם רוצים שתצא לשוק בלא חליצה. ועתוי''ט: {כו} <b>ר'</b> אליעזר אומר כו'. ובפרק ח' דיבמות תנן, ר' אליעזר אומר סריס חמה חולץ. איכא דאמר חזר בו מהך דנדה, ואיכא דאמר כי תנן הך דנדה לעונשים. גמרא:
<h2>פרק ו</h2>
<h3>פרק ו - משנה א</h3>
{א} <b>וא''ת</b> לר''מ למה הוזכר העליון, כיון דלא סמכינן עליה. ויש לומר, דאיצטריך לענין עונשין וקידושין ומילי טובא, דרוב פעמים תחתון אתי ברישא כדאמרינן בגמרא. ואם כן אי חזינא עליון מסתמא כבר בא תחתון וגדולה היא וצריכה גט לקידושיה, וגם אסור באחותה:
<h3>פרק ו - משנה ב</h3>
{ב} <b>והוה</b> מצי נמי לאוקמא לענין טהרת טומאה. דכלי העשוי למשקה שיעורו בכונס משקה. אלא דניחא ליה לאוקמא בעשוי אף לאוכלים, דהא כל כלי חרס תנן:
<h3>פרק ו - משנה ג</h3>
{ג} <b>וכן</b> לשון רש''י, שאין לך כלי הראוי למושב הזב שאין שם כלי עליו וראוי לקבל כל טומאות. והאי דנקט טמא מת, משום דומיא דמדרס הזב דאב הטומאה הוא. והכי קאמר, כל הראוי כו'. ועיין מה שכתב פרק כ''ד דכלים משנה ד': {ד} <b>משום</b> דבמת עצמו אין שייך לומר עמוד, נקט טמא מת. וטמא מת עושה לכלי אב הטומאה {ה} דכיון דעל ידי מת מתטמא בנגיעה להיות אב הטומאה, לא נפקא מינה בישיבה:
<h3>פרק ו - משנה ד</h3>
{ו} <b>כל</b> כו'. ואשה פסולה להעיד, וא''כ פסולה לדון. וקשה מדבורה ששפטה את ישראל. ויש לומר דהכי קאמר, כל איש הכשר כו'. אי נמי, על פי הדיבור היתה דנה. או שהיתה מלמדת להם הדינים. תוס'. והר''ן תירץ, דקבלוה שאני: {ז} <b>אבל</b> בשתי עיניו. אפילו לעדות פסול, דכתיב או ראה. רש''י. ועתוי''ט:
<h3>פרק ו - משנה ה</h3>
{ח} <b>ואף</b> דבהמה חייב במעשר, מכל מקום מעשרו אינו טובלו. והכא במעשר דטביל איירי. ועתוי''ט: {ט} <b>הר''מ</b>. וקשה, דבריש מעשרות אדתנן וגידוליו מן הארץ, קאמר, יצאו כמהין ופטריות וכן סטיס וקוצה. ועוד קשה, דבפרק קמא דמעשר שני פירש, דבקר וצאן בכל, ל גידולי קרקע נינהו, וכן הוא בגמרא. ועוד, דמצינו נמי פגים ובוסר וכפניות דהוו אוכלים ופטורים ממעשר. לכן נראה לי, דהא דנקטינן בגמרא בשר ודגים וביצים, לאשמעינן דאע''פ שהם אוכלים חשובים, פטורים ממעשר. והטעם, לפי שאינן דומים כלל לדגן תירוש ויצהר. וכן רש''י לא פירש שום טעם:
<h3>פרק ו - משנה ו</h3>
<b>.אין</b> פירוש למשנה זו
<h3>פרק ו - משנה ז</h3>
.אין פירוש למשנה זו
<h3>פרק ו - משנה ח</h3>
{י} אבל שביעית יש להם, לענין שחייב להפקיר, ואסור לעשותן סחורה ומלוגמא ואפקטוזין. רש''י:
<h3>פרק ו - משנה ט</h3>
{יא} <b>כל</b> כו'. והא דכתב רחמנא סנפיר, משום יגדיל תורה ויאדיר. ועתוי''ט: {יב} <b>ואע''ג</b> דלא נפקא מינה, דבלאו הכי טמא לפי שאינו מעלה גרה. יש לומר דכולי גווני נקט דיש לו ויש לו ויש שיש לו כו':
<h3>פרק ו - משנה י</h3>
{יג} <b>לשון</b> הר''מ, שהמצות כולן כו' כמו הציצית כו', ונטילת ידים. לפני הניגוב הוא דמברכין, והוי נמי לפניו. וטבילה נמי דינה לפניה, אלא דחיישינן דלמא משום בעתותא דמיא מימנע ולא טביל, ואחר שהוא יורד, אז הוא ערום ואסור לברך משום דלבו רואה את הערוה. תוס'. ועתוי''ט:
<h3>פרק ו - משנה יא</h3>
{יד} <b>לא</b> דק, דראוי להוליד הוא משיביא שתי שערות. וגם מה שתלה דרשה דבן ולא אב בהקפת זקן, לא דק, דהך דרשה לאתויי אף קודם שהקיף מכי מלו ג' חדשים משהביא שתי שערות, שאז ניכר ההריון וראוי להקרא בשם אב. וכן נמי הקיף אע''ג דלא מלו ג' חדשים. ועתוי''ט: {טו} <b>רש''י</b>. ובגמרא, לא שירבה ממש, אלא כדי שיהיו ב' שערות שוכבות, ונראות כמו שירבה כו'. ועתוי''ט: {טז} <b>ואם</b> לא נראו בה סימני אילונית, עד שתהא בת ל''ה שנים ויום אחד. וכן פסק הר''מ בחיבורו: {יז} <b>קודם</b> שבעל. דודאי בעל לשם קידושין. והוי ספיקא דאורייתא. טור:
<h3>פרק ו - משנה יב</h3>
{יח} <b>רוצה</b> לומר גדול משיקרוץ בצפורן. אבל רבא דכולהו הוא לכוף ראשן לעיקרן. אבל בפרק ד' דנגעים משנה ד' מוכח מלשון הר''ב כשינטל בזוג הוא שיעור זוטא דכולהו. וכן כתב הר''מ. ועתוי''ט:
<h3>פרק ו - משנה יג</h3>
{יט} <b>רוצה</b> לומר בכל אחד כגריס ועוד, דהכי הוי שיעור כתם:
<h3>פרק ו - משנה יד</h3>
{כ} <b>ואגב</b> ריהטא כתב כך. דהיאך יכולה להיות זבה בימי נדה. ולשון רש''י, ואם תראה ליום שמיני, ספק נדה, ספק שומרת יום, וכן לעולם עד שתפסוק כדי שיעור המפורש לה:
<h2>פרק ז</h2>
<h3>פרק ז - משנה א</h3>
{א} <b>לא</b> כמותה ממש. כמבואר פרק קמא דכלים משנה ג': {ב} <b>והוא</b> הדין יבש מעיקרא. כדמרבינן ליה בגמרא מקרא:
<h3>פרק ז - משנה ב</h3>
{ג} <b>אבל</b> אין חזקתן מתכבד. ועתוי''ט: {ד} <b>ואין</b> חזקתן מתכבס. ולאחר הכיבוס בודקות, והיינו כשהכתם בזוית. דהא חזינן דעל ידי כיבוס טוב הולך הכתם בלא סממנים. תוס'. ועתוי''ט: {ה} <b>פירש</b> בערוך, ענין לחלוחית. ונראה לי, שענינו מרוצץ ומרוסס. ונקרא בלשון חכמים ג''כ סמרטוט: {ו} <b>לחזור</b>. סירכא דלישנא דלעיל נקט. אבל הכא לא שייך ענין חזרה, שהרי לא נתיבש. ועתוי''ט:
<h3>פרק ז - משנה ג</h3>
{ז} <b>דהא</b> דתנן מן הרקם בהמביא גט, טובא רקם הוה. ועוד, אף על גב דברקם ישראל הוו, הא מצניעין כתמיהם, אלא של נכרים הן וטהורים. ור' יהודה מטמא משום שיש שם גרים כו'. תוס': {ח} <b>שלא</b> כו'. ואע''ג דכתמים דרבנן, הך טומאה אית להו, דסברי דמגופה אתא ועתוי''ט. {ט} אף על גב דגרי אמת הן ולחשבו ישראלים דאף על גב דחטא כו'. אלא הם אמרו דכתם טמא, והם אמרו דכ. תמיהן טהורין:
<h3>פרק ז - משנה ד</h3>
{י} <b>דאי</b> לאו הכי, היאך משתמשים שם בימי טומאתן, דהא נזהרים מטומאת מת ונפל, כדתנן לקמן נאמנים לומר לא קברנו שם הנפלים. ועתוי''ט:
<h3>פרק ז - משנה ה</h3>
{יא} <b>מהו</b> דתימא לא בקיאי ביצירה וסברי לאו בן ארבעים הוא ומיא בעלמא הוא, קא משמע לן. גמ'. ועתוי''ט: {יב} <b>מהו</b> דתימא לא בקיאי בטינוף חמנין דלא טנוף וסברי דטנוף ופוטרת מבכורה, קא משמע לן: {יג} <b>ועבדינן</b> טהרות היכי דלא ציינו. רש''י:
<h2>פרק ח</h2>
<h3>פרק ח - משנה א</h3>
{א} <b>טהורה</b>. דכיון שאי אפשר שנטף שם מן התורפה, לשמא הביאתו שם בידיה לא חיישינן. וכדאיתא בגמרא דאין מחזיקין טומאה ממקום למקום. ב''י: {ב} <b>לשון</b> הר''מ, בעת ישיבתה: {ג} <b>גודלה</b>. לרבותא נקט. וכל שכן לשאר הרגל. ב''י: {ד} <b>טמאה</b>. ואפילו מן הצדדים, לפי שעשוי להתהפך, וכל שלמטה מן החגור פעמים שהוא מכוון כנגד בית התורפה. ב''י. ועתוי''ט:
<h3>פרק ח - משנה ב</h3>
{ה} <b>הר''מ</b>. ובחיבורו חזר בו ופסק כוותיה, דהא ת''ק הודה לו. כדאיתא בגמרא דא''כ אין לך אשה טהורה לבעלה, שבכל מטה יש כמה טיפות דם מאכולת:
<h3>פרק ח - משנה ג</h3>
{ו} <b>ולא</b> כתם. וקשה, אכתי להוי ספיקא דאורייתא לחומרא. ואפשר לומר מדאמרינן בגמרא בבשרה עד שתרגיש בבשרה, ומדלא ארגשה, אע''ג דאפשר דלאו אדעתה, הלכך לא הוי כשאר ספק דאורייתא דלחומרא:
<h3>פרק ח - משנה ד</h3>
{ז} <b>כלומר</b> שהוא מעיד אם היא נדה אם לאו. ועתוי''ט: {ח} <b>טהור</b>. עד שיהיה בו כגריס ועוד. הרא''ש: {ט} <b>משוך</b>. אפילו כל שהוא. ובכתם מודה ר' אליעזר בר' צדוק דאף במשוך בעינן כגריס. הרא''ש:
<h2>פרק ט</h2>
<h3>פרק ט - משנה א</h3>
{א} <b>דאיידי</b>. דמעומד השתינה ולא יכלה לעצור, הדור מי רגלים למקור. רש''י: {ב} <b>קשה</b>, אמאי נקט עומדת, ליתני יושבת וליפלוג בין מזנקת לשותתת. ויש ליישב, דנקט עומדת משום דפסיקא ליה דלעולם שותתת. אי נמי, משום ר' יוסי נקט לה דאפילו בעומדת שאין רחמה נפתח מטהר. תוס'. ועתוי''ט:
<h3>פרק ט - משנה ב</h3>
{ג} <b>דלבעלה</b> לא שייך לכתחילה ודיעבד. והא ליכא למימר דלעולם באשה לבדה, דוקא בדיעבד, והכא בספק ספיקא קא משמע לן דאף לכתחילה. דודאי דלכתחילה בספק ספיקא לא אצטריך כלל לאשמעינן: {ד} <b>ור'</b> שמעון מטמא. אבל ר' מאיר מטהר כמו ר' יוסי. ואיידי דסליק מר' יוסי, פתח בו. גמרא:
<h3>פרק ט - משנה ג</h3>
{ה} <b>פירוש</b>, לא הרואה בעידן שאלה קאמר, דא''כ היינו נדה כו'. ולאפוקי לא הגיע זמנה לראות וראתה. ולאו דומיא ממש קאמר. ב''י. ועתוי''ט: {ו} <b>שלש</b>. משום הנהו גווני דמשנה ה' נקט נמי הכא שלש: {ז} <b>שישבו</b> כו'. זו אחר זו דומיא דחלוק. ונפקא מינה לבדקה אחת מהן ומצאה טמאה כדלקמן. ב''י:
<h3>פרק ט - משנה ד</h3>
{ח} <b>בדקה</b> כו'. מיד תכף למציאת הדם. אבל אם שהתה כדי שתקנח בחורין ובסדקין, אין הבדיקה מועלת לטמאה, לטהר האחרות, ולא לטהורה לטהר עצמה: {ט} <b>ותולות</b> כו'. כלומר, אם לא בדקה שום אחת מהן, או בדקו כולן ונמצאו טהורות: {י} <b>וכן</b> לכל ארבע נשים דדיין שעתן. גמרא:
<h3>פרק ט - משנה ה</h3>
{יא} <b>טהורה</b>. ולעיל תני ומצאה טמאה. ותן האמור בזה, בזה. והאמור בזה, בזה: {יב} <b>טמאות</b>. ומיהו תולות זו בזו:
<h3>פרק ט - משנה ו</h3>
{יג} <b>סמנין</b>. והוא הדין בכיבוס טוב. תוס': {יד} <b>מעבירין</b> כו'. בין לבעלה בין לטהרות כו'. וכיון שיכולין לעמוד על עיקר הדבר, כי לא בדקה, טמאה. מ''מ: {טו} <b>כלומר</b>, שחסר מראה האודם: {טז} <b>להטביל</b>. ואפילו דיהה ולא עבר, מהני טבילתו:
<h3>פרק ט - משנה ז</h3>
{יז} <b>שלא</b> טעם. שהאוכל ממתקו ומעביר את כוחו. רש''י: {יח} <b>ובנתנמנם</b> סגי. גמרא: {יט} <b>שהדיבור</b> מעביר כח הרוק. רש''י: {כ} <b>וכלומר</b>, שאם יודע ודאי שהוא דם ורוצה לבטלו כדי שתעלה לה הטבילה. דהבלועה שיכול לצאת טמא ואע''ג דלא נפיק:
<h3>פרק ט - משנה ח</h3>
{כא} <b>מפהקת</b> כו'. ומיירי שמפהקת או מעטשת כמה פעמים זה אחר זה. דאילו חד זימנא זה דרך כל האדם. הרא''ש. ועתוי''ט:
<h3>פרק ט - משנה ט</h3>
{כב} <b>בסוף</b> הוסתות. ולא נמשך אחר הוסתות. טור: {כג} <b>תניא</b>, והזרת' וגו', מכאן אמר ר' יאשיה, אזהרה לבני ישראל שיפרשו מנשותיהם סמוך לוסתן. וכמה, אמר רבה עונה. גמרא. ולמאי דקיימא לן וסתות דרבנן, קרא אסמכתא בעלמא הוא. וכ''כ הה''מ והר''ן: {כד} <b>ולא</b> פליג אוסתות הגוף דרישא:
<h3>פרק ט - משנה י</h3>
{כה} <b>שתקבענו</b> שלש פעמים. והני מילי למעקריה, שאינו נקבע כדי שתהיה צריכה שלש פעמים לעקרו. אבל לחוש לו, אפילו בפעם אחת חוששת. ואשמעינן דאפילו בימי זיבתה חוששת. וזה וזה אסורין דלעיל, הוה אמינא דוקא בימי נדתה. גמרא: {כו} <b>שתעקר</b> כו'. והני מילי, כשקבעתו שלש פעמים. אבל לא קבעה לה אלא פעם אחת או שתי פעמים, בחדש זימנא מיעקרא. גמרא:
<h3>פרק ט - משנה יא</h3>
{כז} <b>ר'</b> יהודה אומר כו'. ונפקא מינה שאין לו טענת בתולים. הר''מ:
<h2>פרק י</h2>
<h3>פרק י - משנה א</h3>
{א} <b>זמנה</b> כו'. היינו כשהיא נערה והביאה שתי שערות. הר''ן: {ב} <b>ארבעה</b> כו'. בית הלל לא בעי רצופין. וכן נראה לבית שמאי דאפילו מפוזרות, כמו לבית הלל. תוס': {ג} <b>נותנין</b> כו'. פירוש, שאין צריך לפרוש כדרך המשמש עם הטהורה ופרסה נדה תחתיו, אלא בועל כדרכו ופורש נמי אפילו בקושי: הרא''ש: {ד} <b>בדרכו</b> וכמו שכתבתי [אות ג']: {ה} <b>טעם</b> חומרא זו, דאין הכל בקיאין בחילוק בין הגיע זמנה לראות בין לא הגיע, בין בוגרת, ובין ראתה ללא ראתה. ועוד משום דחתן יצרו תוקפו. הלכך הושוו כולן להחמיר בחומרא שבחומרות דהיינו בוגרת שראתה. ואפילו בעל ולא מצאה דם, צריך לפרוש, דשמא חיפהו שכבת זרע. הרא''ש. ועתוי''ט:
<h3>פרק י - משנה ב</h3>
<b>.אין</b> פירוש למשנה זו
<h3>פרק י - משנה ג</h3>
{ו} ראשון. פירוש לנקיים. שהוא רביעי לתחלת זיבה:
<h3>פרק י - משנה ד</h3>
{ז} <b>לשון</b> דקרא והיתיאת אבן חדא ושומת על פום גובא. גמרא:
<h3>פרק י - משנה ה</h3>
{ח} <b>ואע''ג</b> שנעקר דם משמתה, דמקור מקומו טמא. גמרא. ולא משום שנגע במת טמא הדם, אלא כתם ראייה גמורה קאמר, שיטמא הדם במגע ובמשא, אע''ג דלאו רואה היא לאחר מיתה, הואיל והיה במקור מחיים כו'. תוס'. ועתוי''ט ות''ח: {ט} <b>ומשום</b> דם תבוסה ומדרבנן. ורבי יהודה נמי הכי סבירא ליה. ועתוי''ט:
<h3>פרק י - משנה ו</h3>
{י} <b>ולא</b> תני סתמא אינה נוגעת, לאשמעינן דמערה ולא חיישינן שמא נגעה במים. תוי''ט: {יא} <b>נקט</b> הימים המרובים. והוא הדין למעוטים דשל זכר: {יב} <b>וחזרו</b> בשתים, חדא לחומרא וחדא לקולא: {יג} <b>טמא</b> מת. שלא טבל. הר''מ. ולא ידעתי למה לא תלינן במגע נדה דהוי נמי ראשון. והר''מ כתב, כמו שנגע בנדה או בטמא מת: {יד} <b>לקדשים</b>. וכאבא שאול דריש פרק ב' דמעילה. תוס'. וצריך עיון על הר''מ שפסק כסתמא דהכא וכתנא קמא דהתם:
<h3>פרק י - משנה ז</h3>
{טו} <b>ומקפת</b>. וקוראה כו'. סד''א נגזר דלמא אתיא למנגע בה מאבראי, קמ''ל. גמרא: {טז} <b>בפרק</b> ג' דחגיגה משנה ג'. והא דכתב שם הר''ב דמחוסר כיפורים פוסל בנגיעה, היינו קודם הבאת קרבנותיו. ולא קאי אריש דבריו דמיירי לאחר הבאת קרבנותיו דאז אין צריך טבילה אלא לאכילה, וכמו שכתב כאן. ועתוי''ט:
<h3>פרק י - משנה ח</h3>
{יז} <b>מטמאין</b> כו'. הואיל וכזבה קטנה היא. וילפינן לה מקרא בגמרא. וכן הא דבועל מטמא, ילפינן לה מקרא. ובתוספתא הובא בגמרא [דף ע''ב] דלבועלה תולין, ואם תראה למחר מטמא למפרע. וא''כ, קרא אסמכתא בעלמא: {יח} <b>וכל</b> היכא דבעי שימור, אינה טובלת אלא ביום: {יט} <b>בתוך</b> אחד עשר ואפילו בעשירי, אע''ג דאינה ראויה לבא לידי זבה גמורה. הר''מ: