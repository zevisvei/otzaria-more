<h1>איוב - מצודת ציון</h1>
<h3>איוב פרק-א</h3>
<h4>{ג}</h4>
<b>צמד .</b> זוג וכן ויקח צמד בקר ( ש''א יא ) על כי דרכם ללכת מצומדים ומחוברים יחד :
<h4>{ה}</h4>
<b>הקיפו .</b> סבבו כמו הקף פעם אחת ( יהושע ו ) : <b>ויקדשם .</b> ענין הזמנה כמו התקדשו למחר ( במדבר יא ) : <b>וברכו .</b> לשון כנוי כלפי מעלה :
<h4>{ו}</h4>
<b>בני האלהים .</b> הם המלאכים הקרובים אל השכינה להיות מבני ביתה וכן ויריעו כל בני אלהים ( לקמן לח ) : <b>על ה' .</b> סמוך לו וכן החונים עליו ( במדבר ב ) ואמר בלשון בני אדם : <b>השטן .</b> מלאך מקטרג :
<h4>{ז}</h4>
<b>משוט .</b> ענין ההליכה אנה ואנה כמו שטו העם ולקטו ( שם יא ) :
<h4>{י}</h4>
<b>שכת .</b> ענין גדר כמו הסר משוכתו ( ישעיה ה ) :
<h4>{יא}</h4>
<b>וגע .</b> מל' נגיעה : <b>על פניך .</b> בעבור כעסך וכן אתן את פני . ( ויקרא כ ) וזה על כי בהפנים יוכר הכעס : <b>יברכך .</b> לשון כנוי כלפי מעלה :
<h4>{יד}</h4>
<b>ומלאך .</b> שליח :
<h4>{טו}</h4>
<b>ותפול .</b> ענין חנייה כמו נופלים בעמק ( שופטים ז ) : <b>ואמלטה .</b> ענין הצלה :
<h4>{טז}</h4>
<b>אש אלהים .</b> דרך המקרא שרוצה להגדיל דבר מה סומכו למלת השם וכן ארזי אל ( תהלים פ ) :
<h4>{יז}</h4>
<b>ראשים .</b> חלקים כמו וראש אחד בא ( שופטים ט ) : <b>ויפשטו .</b> מל' התפשטות ושטיחה :
<h4>{יט}</h4>
<b>מעבר .</b> מפאת : <b>פנות .</b> זויות :
<h4>{כ}</h4>
<b>מעילו .</b> שם מלבוש מה : <b>ויגז .</b> ותלש כמו קרחי וגזי ( מיכה א ) :
<h4>{כא}</h4>
<b>יצתי .</b> כמו יצאתי באל''ף :
<h4>{כב}</h4>
<b>נתן .</b> עניינו האמירה על הדבר וכן נתנו לדוד רבבות ( ש''א יח ) ויתכן שהוא מל' שם יתנו צדקות ה' ( שופטים ה ) : <b>תפלה .</b> ענין דבר גרוע שאין בו טעם וכן ובנביאי שומרון ראיתי תפלה ( ירמיה כג ) :
<h3>איוב פרק-ב</h3>
<h4>{ג}</h4>
<b>ועודנו .</b> ועודו הוא : <b>ותסיתני .</b> מל' הסתה ופתוי : <b>לבלעו .</b> להשחיתו כמו בלע ה' ( איכה ב ) :
<h4>{ז}</h4>
<b>מכף רגלו .</b> כמו שנקרא תוך היד כף כן נקראה תחתית הרגל : <b>קדקדו .</b> הוא אמצעית הראש מקום יחולק שם השער אילך ואילך :
<h4>{ח}</h4>
<b>להתגרד .</b> ענין חיכוך ובדרז''ל גורד כדרכו ואינו חושש ( שבת קמז ) :
<h4>{ט}</h4>
<b>ברך .</b> לשון כנוי כלפי מעלה :
<h4>{י}</h4>
<b>הנבלות .</b> פחותות וגרועות :
<h4>{יא}</h4>
<b>ויועדו .</b> מלשון וועד ואסיפה :
<h3>איוב פרק-ג</h3>
<h4>{א}</h4>
<b>ויען .</b> עניינו הרמת קול וכן וענו הלוים וגו' קול רם ( דברים כז ) :
<h4>{ב}</h4>
<b>אולד .</b> אמר דבריו כאלו ידבר קודם הלידה :
<h4>{ג}</h4>
<b>תופע .</b> תזרח כמו הופיע מהר פארן ( שם לג ) : <b>נהרה .</b> אורה כמו ונהורא עמיה שרא ( דניאל ב ) :
<h4>{ד}</h4>
<b>יגאלהו .</b> כמו יגעלהו בעי''ן ועניינו טנוף ולכלוך וכן לחם מגואל ( מלאכי א ) : <b>וצלמות .</b> צלו של מות הוא חשכת הקבר : <b>יבעתוהו .</b> מל' בעתה וחרדה : <b>כמרירי .</b> ענין חמימה כמו כתנור נכמרו ( איכה ה ) ובאה בהכפל למ''ד הפעל על משקל סגריר ( משלי כז ) :
<h4>{ה}</h4>
<b>אופל .</b> חשך עב : <b>יחד .</b> מל' אחד :
<h4>{ו}</h4>
<b>גלמוד .</b> יחידי כמו עדת חנף גלמוד ( לקמן טו ) :
<h4>{ז}</h4>
<b>יקבהו .</b> ענין קללה כמו לכה קבה לי ( במדבר כב ) : <b>העתידים .</b> המוכנים כמו להיות עתידים ליום הזה ( אסתר ג ) : <b>עורר .</b> מל' התעוררות : <b>לויתן .</b> ענין אבלות ובירושלמי לא תעורר אשה לויתה במועד ( מ''ק פרק משקין ) :
<h4>{ח}</h4>
<b>נשפו .</b> תחלת הלילה וסופו שניהם קרואים נשף ובדרז''ל תרי נשפי הוו וכו' ( ברכות ג ) והוא ענין חשך כמו בנשף בערב יום ( משלי ז ) : <b>בעפעפי .</b> הוא אישון העין והושאל לבקיעת אור השחר והוא האור הנוצץ בפאת המזרח טרם יגלה השמש שהוא נראה כפתיחת העין :
<h4>{י}</h4>
<b>אמות .</b> אמר דבריו כאלו ידבר עד לא יולד : <b>ואגוע .</b> ואמות כמו כי גוע אהרן ( במדבר כ ) :
<h4>{יא}</h4>
<b>קדמוני .</b> באו לפני כמו ולא יקדמנה מגן ( ישעיה לז ) : <b>ומה .</b> ענינו כמו למה וכן מה יתאונן אדם ( איכה ג ) :
<h4>{יג}</h4>
<b>למו .</b> לעצמם :
<h4>{טו}</h4>
<b>טמון .</b> מכוסה ונסתר : <b>כעוללים .</b> כן יקרא התינוק הרך כמו עוללי טפוחים ( שם ב ) וכן יקרא במעי האם :
<h4>{יז}</h4>
<b>שאננו .</b> מל' שאנן והשקט : <b>נוגש .</b> מל' נגישה וכפיה :
<h4>{יח}</h4>
<b>חפשי .</b> ענין חרות כמו יצא לחפשי חנם ( שמות כא ) :
<h4>{יט}</h4>
<b>למה יתן .</b> מי שבידו ליתן וקצר בדבר המובן מאליו וכמוהו רבים :
<h4>{כ}</h4>
<b>המחכים .</b> המקוים כמו וחכיתי לה' ( ישעיה ח ) : <b>ויחפרוהו .</b> מל' חפירה ור''ל יחפשו כי המחפש חופר בקרקע : <b>ממטמונים .</b> מאוצרות כי הדרך להניחם במקום טמון ונסתר :
<h4>{כא}</h4>
<b>אלי גיל .</b> אל גיל :
<h4>{כב}</h4>
<b>ויסך .</b> ענין גדר כמו אתה שכת בעדו ( לעיל א ) :
<h4>{כג}</h4>
<b>ויתכו .</b> ענין שפיכה ויציקה כמו עד נתך מים ( ש''ב כא ) : <b>שאגותי .</b> צעקותי :
<h4>{כד}</h4>
<b>כי פחד פחדתי .</b> אשר פחד פחדתי וכן כי גוע אהרן ( במדבר כ ) : <b>ויאתיני .</b> באה עלי כמו אתא בקר ( ישעיה כא ) : <b>יגורתי .</b> ענין פחד כמו ויגר מואב ( במדבר כב ) : <b>יבא לי .</b> כמו בא לי :
<h4>{כה}</h4>
<b>נחתי .</b> מל' נחת ומנוחה :
<h3>איוב פרק-ד</h3>
<h4>{א}</h4>
<b>ויען .</b> מל' עניה ותשובה :
<h4>{ב}</h4>
<b>הנסה .</b> מל' נסיון והיא בה''א התימה : <b>תלאה .</b> ענין עייפות ויגיעה כמו את כל התלאה ( שמות יא ) : <b>ועצור .</b> ענין מניעה ועכבה כמו שרים עצרו במילים ( לקמן כט ) : <b>במילין .</b> ענין דבור :
<h4>{ג}</h4>
<b>רפות .</b> מל' רפיון :
<h4>{ד}</h4>
<b>כושל .</b> ענין נפילת הכח והתשות : <b>כורעות .</b> היא הנפילה על הברכים : <b>תאמץ .</b> תחזק :
<h4>{ה}</h4>
<b>ותלא .</b> כמו ותלאה : <b>עדיך .</b> אליך כמו ועדיכם אתבונן ( לקמן לב ) : <b>כסלתך .</b> ענין בטחון ותקוה כמו אשר יקוט כסלו ( לקמן ח ) : <b>ותום .</b> הוי''ו באה במקום עם וכן ויוסף היה במצרים ( שמות א ) ור''ל עם יוסף שהיה במצרים :
<h4>{ז}</h4>
<b>נא .</b> עתה : <b>ואיפה .</b> איה פה : <b>נכחדו .</b> נכרתו כמו ותכחד מן הארץ ( שם ט ) :
<h4>{ח}</h4>
<b>עמל .</b> ענינו עול :
<h4>{ט}</h4>
<b>מנשמת .</b> ענין נשיבה וכן מנשמת רוח אפו ( ש''ב כב ) : <b>יכלו .</b> מל' כליון :
<h4>{י}</h4>
<b>שחל .</b> וכפירים ליש ולכיא . המה שמות הארי זכר ונקבה אלא שזה גדול מזה : <b>נתעו .</b> מל' תועה וענינו מי שאינו יודע מה לעשות :
<h4>{יא}</h4>
<b>יתפרדו .</b> יתפזרו :
<h4>{יב}</h4>
<b>שמץ .</b> ענין מעט ומשהו וכן ומה שמץ דבר ( לקמן כו ) :
<h4>{יג}</h4>
<b>בשעיפים .</b> ענין מחשבה וכן לכן שעיפי ישיבוני ( לק' כ ) : <b>מחזיונות .</b> ענין ראיה כמו ואתה תחזה ( שמות יח ) : <b>תרדמה .</b> היא שינה עמוקה :
<h4>{יד}</h4>
<b>קראני .</b> מל' מקרה :
<h4>{טו}</h4>
<b>ורוח .</b> ר''ל המלאך : <b>יחלוף .</b> יעבור כמו חלף הלך לו ( ש''ה ב ) : <b>תסמר .</b> מל' מסמר ויתד ור''ל נתקשה כמסמר וכן סמר מפחדך בשרי ( תהלים קיט ) :
<h4>{טז}</h4>
<b>ולא אכיר .</b> הוי''ו היא כטעם אעפ''כ וכן הנמלים וגו' ויכינו וגו' ( משלי ל ) : <b>תמונה .</b> צורה : <b>דממה .</b> מל' דמיה ושתיקה :
<h4>{יח}</h4>
<b>יאמין .</b> ענינו קיום וכן יתד במקום נאמן ( ישעיה כב ) : <b>תהלה .</b> ענין אורה כמו בהלו נרו ( לקמן כט ) :
<h4>{יט}</h4>
<b>אף שוכני .</b> תחסר מלת כי וכאומר אף כי והוא ענין כ''ש כמו אף כי אש אכלתהו ( יחזקאל טו ) : <b>חומר .</b> טיט : <b>עש .</b> ענין הבלוי וההפסד כמו עששה מכעס ( תהלים ו ) :
<h4>{כא}</h4>
<b>יתרם .</b> ענין רבוי ותוספת :
<h3>איוב פרק-ה</h3>
<h4>{ב}</h4>
<b>כעש .</b> כמו כעס בסמ''ך : <b>ופותה .</b> מל' פתוי :
<h4>{ה}</h4>
<b>ואל .</b> הוא כמו ואת וכן וירדפו אל מדין ( שופטים ז ) וענינו מן כמו כצאתי את העיר ( שמות ט ) : <b>מצנים .</b> המ''ם נוספת וענינו קוצים וכן צנים פחים ( משלי כב ) : <b>ושאף .</b> ענין בליעה והמשכה אל הפה כמו שאפה רוח ( ירמיה ב ) : <b>צמים .</b> כמו צמאים : <b>חילם .</b> עשרם :
<h4>{ו}</h4>
<b>און .</b> ענין שבר :
<h4>{ז}</h4>
<b>רשף .</b> גחלת אש כמו רשפיה רשפי אש ( ש''ה ח ) :
<h4>{יא}</h4>
<b>וקודרים .</b> ענין שחרות כמו שמש וירח קדרו ( יואל ב ) : <b>שגבו ישע .</b> כמו שגבו בישע :
<h4>{יב}</h4>
<b>תושיה .</b> מל' יש :
<h4>{יג}</h4>
<b>נפתלים .</b> עקשים כמו אין בהם נפתל ( משלי ח ) :
<h4>{יד}</h4>
<b>יומם .</b> ביומם : <b>יפגשו .</b> יפגעו : <b>ימששו .</b> ענין החיפוש בידים להשמר ממכשול כמו כאשר ימשש העור ( דברים כח ) :
<h4>{טז}</h4>
<b>קפצה .</b> ענין סתימה וכן וכל עולה קפצה פיה ( תהלים קז ) :
<h4>{יח}</h4>
<b>ויחבש .</b> מל' תחבושת ורפואה כמו לחבוש לנשברי לב ( ישעיה סא ) : <b>ימחץ .</b> ענין הכאה כמו מחץ ראש ( תהלים קי ) :
<h4>{כא}</h4>
<b>בשוט .</b> ענין ההליכה אנה ואנה כמו משוט בארץ ( לעיל א ) :
<h4>{כב}</h4>
<b>ולכפן .</b> ענין אסיפה וכן כפנה שרשיה ( יחזקאל יז ) ובדרז''ל יש כנופיא ( שבת ס ) ועם הוא הפוך :
<h4>{כד}</h4>
<b>ופקדת .</b> ענין זכרון והשגחה כמו פקד פקדתי ( שמות ג ) : <b>נוך .</b> מל' נוה ומדור : <b>תחטא .</b> ענינו חסרון כמו קולע וגו' ולא יחטיא ( שופטים כ ) :
<h4>{כו}</h4>
<b>בסלח .</b> עת זקנה וכן עלימו אבד כלח ( לקמן ל ) : <b>אלי קבר .</b> אל קבר : <b>כעלות .</b> ענין סלוק כמו אל תעלני בחצי ימי ( תהלים קב ) : <b>גדיש .</b> כרי מן עמרי תבואה :
<h3>איוב פרק-ו</h3>
<h4>{ב}</h4>
<b>לו .</b> ענינו כמו אם וכן לו החייתם אותם ( שופטים ח ) : <b>כעשי .</b> כמו כעסי בסמ''ך : <b>והותי .</b> ענין שברון רוח כמו הוה על הוה ( יחזקאל ז ) :
<h4>{ג}</h4>
<b>לעו .</b> ענין מגומגם ונשחת כמו ושתו ולעו ( עובדיה א ) :
<h4>{ד}</h4>
<b>חמתם .</b> ארסם כמו חמת תנינים ( דברים לב ) : <b>בעותי .</b> מל' בעתה וחרדה :
<h4>{ה}</h4>
<b>הינהק .</b> כן נקרא קול צעקת הפרא והוא מל' ונאק נאקות ( יחזקאל ל ) בחלוף ה''א באל''ף וכן בין שיחים ינהקו ( לקמן ל ) : <b>יגעה .</b> כן יקרא קול צעקת השור כמו הלוך וגעו ( ש''א ו ) : <b>בלילו .</b> מל' בלבול וערבוב :
<h4>{ו}</h4>
<b>תפל .</b> ענינו דבר שאינו מתוקן כל צרכו וכן טחים אותו תפל ( יחזקאל יג ) : <b>בריר .</b> רוק הפה כמו ויורד רירו ( ש''א כא ) : <b>חלמות .</b> ענין בריאות וחתק כמו ותחלימני והחייני ( ישעיה לח ) :
<h4>{ז}</h4>
<b>מאנה .</b> מל' מיאון : <b>כדוי .</b> מל' מדוה וחלי : <b>לחמי .</b> כן יקרא הבשר וכן ולחמם כגללים ( צפני' א ) :
<h4>{ט}</h4>
<b>ויואל .</b> וירצה כמו ויואל משה ( שמות ב ) : <b>יתר .</b> מל' התרה ופתיחה : <b>ויבצעני .</b> ענין השלמה כמו וידיו תבצענה ( זכריה ד ) :
<h4>{י}</h4>
<b>ואסלדה .</b> ענין חמום וכויה ובדרז''ל יד סולדת בהן ( שבת מ ) : <b>בחילה .</b> מל' חלחלה ורעדה : <b>כחדתי .</b> ענין מניעה והעלמה כמו לא כחדו ( ישעי' ג ) :
<h4>{יא}</h4>
<b>איחל .</b> מל' תוחלת ותקוה :
<h4>{יג}</h4>
<b>ותושיה .</b> מל' יש :
<h4>{יד}</h4>
<b>למס .</b> מל' המסה והמגה : <b>חסד .</b> ענינו חרפה כמו חסד הוא ( ויקרא כ ) :
<h4>{טו}</h4>
<b>כאפיק .</b> ענינו זרם מרוצת המים כמו כאפיקים בנגב ( תהלים קכו ) :
<h4>{טז}</h4>
<b>הקודרים .</b> ענין שחרות וחושך כמו שמש וירח קדרו ( יואל ב ) : <b>מני .</b> מן : <b>קרח .</b> הוא הגליד הנקפ' מהקור כמו משליך קרחו כפיתים ( תהלים קמז ) : <b>יתעלם .</b> מל' העלם ומכוסה :
<h4>{יז}</h4>
<b>יזורבו .</b> כמו יצרבו כי זסשר''ץ מתחלפים והוא מענין חמום כמו צרבת השחין ( ויקרא יג ) : <b>נצמתו .</b> ענין כריתה כמו לבקרים אצמית ( תהלים קא ) : <b>נדעכו .</b> עין ניתור וקפיצה כמו דעכו כאש קוצים ( שם קיח ) :
<h4>{יח}</h4>
<b>ילפתו .</b> ענין אחיזה כמו וילפת שמשון ( שופטים טז ) : <b>בתוהו .</b> במקום שממה :
<h4>{יט}</h4>
<b>קוו .</b> מל' קו וחבל :
<h4>{כ}</h4>
<b>עדיה .</b> אליה כמו תגע עדיך ( לעיל ד ) : <b>ויחפרו .</b> ענין בושה :
<h4>{כא}</h4>
<b>חתת .</b> שבר כמו חתתה קשתותם ( ירמיה נא ) :
<h4>{כב}</h4>
<b>הבו .</b> תנו :
<h4>{כג}</h4>
<b>צר .</b> שונא : <b>עריצים .</b> חזקים :
<h4>{כד}</h4>
<b>הורוני .</b> למדוני כמו את מי יורה דעה ( ישעיה כח ) :
<h4>{כה}</h4>
<b>נמרצו .</b> נתחזקו כמו וחבל נמרץ ( מיכה ב ) : <b>ומה .</b> הוי''ו הוא במקום אבל : <b>יוכיח .</b> ענין ברור דברים כמו והוכיח בדברים ( מ''ב יט ) :
<h4>{כו}</h4>
<b>נואש .</b> ענין דבר שאין בו ממש ואין לחשוש עליו וכן ותאמרי נואש ( ירמיה ב ) :
<h4>{כז}</h4>
<b>ותכרו .</b> ותחפרו כמו בור כרה ( תהלים ז ) :
<h4>{כח}</h4>
<b>הואילו .</b> התרצו כמו ויאל משה ( שמות ב ) : <b>ועל פניכם .</b> לפניכם כמו על פני ( שם ב ) :
<h4>{כט}</h4>
<b>שובו .</b> התעכבו כמו לא ישבו בארץ ה' ( הושע ט ) :
<h4>{ל}</h4>
<b>הוות .</b> דברי רשע ושבר :
<h3>איוב פרק-ז</h3>
<h4>{א}</h4>
<b>צבא .</b> קץ וזמן וכן חליפות וצבא עמדי ( לקמן י ) :
<h4>{ב}</h4>
<b>ישאף .</b> יתאוה כמו אל תשאף הלילה ( לקמן לו ) :
<h4>{ג}</h4>
<b>מנו .</b> הזמינו כמו וימן ה' דג ( יונה ב ) :
<h4>{ד}</h4>
<b>ומדד .</b> מל' נדידה : <b>נשף .</b> ערב כמו נשף חשקי ( ישעיה כא ) :
<h4>{ה}</h4>
<b>וגוש עפר .</b> חתיכת עפר ובדרז''ל גזרו על גושה ( שבת טו ) : <b>רגע .</b> נתבקע כמו ואל רגעי ארץ ( תהלים לה ) : <b>וימאס .</b> מל' המסה :
<h4>{ו}</h4>
<b>ארג .</b> כן יקרא הכלי אשר ישליך האורג בין חוטי השתי : <b>באפס .</b> מבלי :
<h4>{ח}</h4>
<b>תשורני .</b> תראני כמו אשורנו ולא קרוב ( במדבר כד ) :
<h4>{יא}</h4>
<b>אחשך .</b> אמנע ואחדל : <b>אשיחה .</b> מל' שיחה ודבור :
<h4>{יב}</h4>
<b>תנין .</b> זה הלויתן כת''י :
<h4>{יג}</h4>
<b>ערשי .</b> מטתי כמו ערשו ערש ברול ( דברים ג ) : <b>ישא .</b> תבער ותלהט כמו ותשא הארץ מפניו ( נחום א ) : <b>בשיחי .</b> עניני ספור התלאות כמו מרוב שיחי וכעסי ( ש''א א ) :
<h4>{יד}</h4>
<b>וחתתני .</b> ענין שבר כמו תראו חתת ( לעיל ו ) : <b>מחזיונות .</b> ענין ראיה כמו ואתה תחזה ( שמות יח ) ור''ל הדמיונות שרואים בחלום וכפל הדבר במ''ש : <b>תבעתני .</b> מל' בעתה וחרדה :
<h4>{טו}</h4>
<b>מעצמותי .</b> האברים יקראו עצמות כי הם המעמידים אותם :
<h4>{יז}</h4>
<b>תשית .</b> תשים :
<h4>{יח}</h4>
<b>ותפקדנו .</b> תשגיח בו כמו ופקדת נוך ( לעיל ה ) : <b>לבקרים .</b> בכל בקר וכן חדשים לבקרים ( איכה ג ) :
<h4>{יט}</h4>
<b>תשעה .</b> תחדל כמו השע ממני ואבליגה ( תהלים לט ) :
<h4>{כ}</h4>
<b>למפגע .</b> ענין הכאת מכת מות כמו גש פגע בו ( ש''ב א ) :
<h4>{כא}</h4>
<b>ומה .</b> ולמה וכן מה יתאונן ( איכה ג ) : <b>שחרתני .</b> תדרוש אותי כמו שוחר טוב ( משלי יא ) :
<h3>איוב פרק-ח</h3>
<h4>{ב}</h4>
<b>ורוח .</b> ענינו כעס כמו הניחו את רוחי ( זכריה ו ) : <b>כביר .</b> חזק כמו אל כביר ( לקמן לו ) :
<h4>{ד}</h4>
<b>וישלחם .</b> גרשם כמו שלח מעל פני ( ירמיה טו ) והוי''ו היא במקום אז וכן אם בחוקתי תלכו וגו' ונתתי וגו' ( ויקרא כו ) ור''ל אז נתתי וגו' : <b>ביד .</b> במקום כמו יד אבשלום ( ש''ב יח ) :
<h4>{ו}</h4>
<b>זך .</b> מל' זכות ובהירות :
<h4>{ז}</h4>
<b>מצער .</b> מעט כמו הלא מצער היא ( בראשית יט ) : <b>ישגה .</b> יתגדל כמו כארז בלבנון ישגה ( תהלים צב ) :
<h4>{ח}</h4>
<b>רישון .</b> כמו ראשון :
<h4>{ט}</h4>
<b>תמול .</b> אתמול :
<h4>{יא}</h4>
<b>היגאה .</b> היגדל כמו כי גאו המים ( יחזקאל מז ) : <b>בצה .</b> טיט הלח כמו הטבעו בבוץ רגליך ( ירמיה לח ) : <b>אחו .</b> שם צמח מה וכן ותרענה באחו ( בראשית מא ) :
<h4>{יב}</h4>
<b>באבו .</b> ר''ל בלחלוח הראוי לו לפי טבע הצמח ההוא וכן באיבי הנחל ( ש''ה ו ) ור''ל בצמחי הנחל הלחים : <b>יקטף .</b> יכרת וישבר כמו רך אקטף ( יחזקאל יז ) :
<h4>{יג}</h4>
<b>חנף .</b> כן יקרא הרשע על כי מחניף ליצרו וממלא פתוייו :
<h4>{יד}</h4>
<b>יקוט .</b> יוכרת כמו ונקטו בפניהם ( שם ז ) : <b>כסלו .</b> בטחונו כמו יראתך כסלתך ( לעיל ד ) : <b>עכביש .</b> שממית :
<h4>{טז}</h4>
<b>רטוב .</b> מלוחלח : <b>יונקתו .</b> ענפיו הרכים כמו ויעל כיונק לפניו ( ישעיה נג ) :
<h4>{יז}</h4>
<b>גל .</b> מעין כמו גולת מים ( יהושע טו ) : <b>יסובכו .</b> יתאחזו כמו עד סירים סבוכים ( נחום א ) : <b>יחזה .</b> ענין גבול כמו מחוז חפצם ( תהלים קו ) :
<h4>{יח}</h4>
<b>יבלענו .</b> ישחיתנו :
<h4>{יט}</h4>
<b>דרכו .</b> ענין סדר והנהגה :
<h4>{כא}</h4>
<b>ימלה .</b> כמו ימלא באל''ף :
<h3>איוב פרק-ט</h3>
<h4>{ו}</h4>
<b>יתפלצון .</b> יחרדון כמו ותכסני פלצות ( שם נה ) :
<h4>{ז}</h4>
<b>לחרס .</b> לשמש כמו מלמעלה החרס ( שופטי' ח ) : <b>יחתום .</b> יסגיר כמו כי חתום הוא ( ישעיה כט ) :
<h4>{יא}</h4>
<b>ויחלוף .</b> ענין העברה כמו חלף הלך לו ( ש''ה ב ) :
<h4>{יב}</h4>
<b>יחתוף .</b> כמו יחטוף בטי''ת וענינו מהירות הלקיחה וכן כחתף תארב ( משלי כג ) :
<h4>{יג}</h4>
<b>שחחו .</b> כפפו כמו וישח אדם ( ישעיה ב ) : <b>רהב .</b> ענין גאוה והתחזקות כמו ורהבם עמל ( תהלים צ ) :
<h4>{טו}</h4>
<b>למשופטי .</b> כמו לשופטי :
<h4>{יז}</h4>
<b>בשערה .</b> כמו בסערה בסמ''ך : <b>ישופני .</b> יכתת אותי כמו הוא ישופך ראש ( בראשית ג ) : <b>פצעי .</b> הוא מכה המוציאה דם :
<h4>{יח}</h4>
<b>יתנני .</b> ענין עזיבה וכן ולא נתן סיחון ( במדבר כא ) : <b>רוחי .</b> על הנשימה יאמר :
<h4>{יט}</h4>
<b>יועידני .</b> ענינו עת קבוע וכן מי כמוני ומי יועידני ( ירמיה מט ) :
<h4>{כג}</h4>
<b>שוט .</b> שרביט כמו שוט לסוס ( משלי כו ) : <b>למסת .</b> מלשון המסה והמגה :
<h4>{כו}</h4>
<b>יטוש .</b> ימהר ויפרח כי כנשר חש לאכול ( חבקוק א ) תרגומו דטוס למיכל :
<h4>{כז}</h4>
<b>שיחי .</b> ספור התלאות : <b>פני .</b> כעסי כמו אתן את פני ( ויקרא כ ) : <b>ואבליגה .</b> אתחזק כמו המבליג שוד ( עמוס ה ) :
<h4>{כח}</h4>
<b>יגורתי .</b> אאסוף כמו אוגר בקיץ ( משלי י ) :
<h4>{כט}</h4>
<b>איגע .</b> מל' יגיע :
<h4>{ל}</h4>
<b>והזכותי .</b> מל' זכות ובהירות : <b>בבור .</b> שם עשב המנקה וקרוי בורית ויקרא גם אהל בדוז''ל ( שבת צ ) :
<h4>{לא}</h4>
<b>בשחת .</b> בבור : <b>תטבלני .</b> מל' טבילה ור''ל תורידני : <b>שלמותי .</b> מלבושי :
<h4>{לג}</h4>
<b>מוכיח .</b> מברר אמרים כמו אשר הוכיח ה' ( בראשית כד ) :
<h4>{לד}</h4>
<b>ואמתו .</b> מל' אימה ופחד :
<h3>איוב פרק-י</h3>
<h4>{א}</h4>
<b>נקטה .</b> נכרתה כמו אשר יקוט כסלו ( לעיל ח ) : <b>אעזבה .</b> ענין טעינת משא וכן עזוב תעזוב עמו ( שמות כג ) :
<h4>{ג}</h4>
<b>תעשוק .</b> ענין גזל : <b>הופעת .</b> הארת וזרחת :
<h4>{ח}</h4>
<b>עצבוני .</b> מלשון עצבון : <b>ויעשוני .</b> ענין כתישה כמו הנני עושה את כל מעניך ( צפניה ג ) :
<h4>{י}</h4>
<b>תתיכני .</b> מל' התכה ויציקה וכן כהתוך כסף ( יחזקאל כב ) : <b>תקפיאני .</b> כאשר דבר צלול יתהפך להיות עבה ודבר גוש נקרא הקפאה כמו קפאו תהומות ( שמות טו ) :
<h4>{יא}</h4>
<b>תשוככני .</b> מלשון סכך וכסוי ועם הוא בשי''ן :
<h4>{יב}</h4>
<b>ופקודתך .</b> ומצותיך :
<h4>{יג}</h4>
<b>צפנת .</b> הסתרת :
<h4>{טו}</h4>
<b>אללי .</b> מל' יללה ובאה האל''ף במקום היו''ד כמו ישי ואישי ( דה''א ב ) :
<h4>{טז}</h4>
<b>ויגאה .</b> ויגדל כמו היגאה גומא ( לעיל ח ) :
<h4>{יז}</h4>
<b>כעשך .</b> כמו כעס בסמ''ך : <b>וצבא .</b> ענין זמן כמו הלא צבא לאנוש ( לעיל ז ) :
<h4>{יח}</h4>
<b>אגוע .</b> אמות :
<h4>{יט}</h4>
<b>אובל .</b> אובא כמו והוא לקברות יובל ( לקמן כא ) :
<h4>{כב}</h4>
<b>עפתה .</b> חשכה וכן תעופה כבוקר תהיה ( לקמן יא ) : <b>סדרים .</b> שתים מערכות ( ויקרא כד ) ת''א סדרין : <b>ותופע .</b> אורה וזריחה כמו הופיע מהר פארן ( דברים לג ) :
<h3>איוב פרק-יא</h3>
<h4>{ב}</h4>
<b>יענה .</b> מלשון עניה ותשובה :
<h4>{ג}</h4>
<b>בדיך .</b> כזב הבדוי מן הלב כמו מלבך אתה בודאם ( נחמיה י ) : <b>מתים .</b> אנשים כמו מתי מספר ( בראשית לד ) :
<h4>{ד}</h4>
<b>לקחי .</b> ענין הלימוד וההרגל כמו הלוקחים לשונם ( ירמי' כג ) : <b>ובר .</b> ברור ונקי :
<h4>{ו}</h4>
<b>לתושיה .</b> כן נקראה חכמת התורה והוא מל' יש על כי ישנה לעולם ולא תחזור לאין כשאר הדברים : <b>ישה .</b> ילוה כמו אשר ישה ברעהו ( דברים טו ) :
<h4>{י}</h4>
<b>יחלוף .</b> יעבור מן העולם וכן עד בוא חליפתי ( לקמן יד ) : <b>ויקהיל .</b> יאסוף כמו ויקהל משה ( שמות לה ) :
<h4>{יב}</h4>
<b>נבוב .</b> חלול וריק כמו נבוב לוחות ( שם כז ) : <b>ילבב .</b> מלשון לב ר''ל יקנה לב : <b>ועיר .</b> כן נקרא החמור בקטנותו וכן עיר בן אתונות ( זכריה ט ) : <b>פרא .</b> חמור הבר :
<h4>{טו}</h4>
<b>מוצק .</b> חזק כדבר הניצק ממתכת :
<h4>{יז}</h4>
<b>חלד .</b> זמן כמו וחלדי כאין נגדך ( תהלים לט ) : <b>תעופה .</b> ענין חשך :
<h4>{יט}</h4>
<b>ורבצת .</b> ענין השכיבה לנוח : <b>יחלו .</b> ישאלו ויבקשו : <b>רבים .</b> גדולים כמו ורבי המלך ( ירמיה מא ) :
<h4>{כ}</h4>
<b>תכלינה .</b> המתאוה לדבר ואינה באה קרוי בל' מקרא כליון עינים : <b>ומנוס .</b> מל' ניסה ובריחה : <b>מנהם .</b> מהם : <b>מפח נפש .</b> דאבון נפש על שם שקרובה הנפש לפחת לצאת מן הגוף וכן ונפש בעליה הפחתי ( לקמן לא ) :
<h3>איוב פרק-יב</h3>
<h4>{ג}</h4>
<b>לא נופל .</b> לא פחות וגרוע וכן נופלים מערלים ( יחזקאל לב ) :
<h4>{ד}</h4>
<b>לרעהו .</b> מלשון רעיון ומחשבה כמו בנת לרעי מרחוק ( תהלים קלט ) :
<h4>{ה}</h4>
<b>לפיד .</b> הוא העץ שמנדנדים בו האש ונשרף גם הוא כמו כלפיד יבער ( ישעיה סב ) ועל כי לא יצלח למלאכה ובזוי הוא מאד אמר לפיד בוז : <b>לעשתות .</b> למחשבות כמו אבדו עשתונותיו ( תהלים קמו ) : <b>שאנן .</b> שוקט ובוטח כמו שאנן מואב ( ירמיה מח ) : <b>למועדי .</b> ענין החלקה והשמטה לנפול כמו ולא מעדו קרסולי ( תהלים יח ) :
<h4>{ו}</h4>
<b>ישליו .</b> מלשון שלוה : <b>ובטוחות .</b> ר''ל משכנות בטוחות וקצר בדבר המובן :
<h4>{ז}</h4>
<b>ותורך .</b> ותלמדך :
<h4>{ח}</h4>
<b>שיח .</b> מלשון שיחה ודבור :
<h4>{יב}</h4>
<b>בישישים .</b> הזקן הרבה יקרא ישיש והוא מלשון יש כי עמדה בו הישות ימים דבים :
<h4>{יד}</h4>
<b>יפתח .</b> ענין התרה מן המאסר :
<h4>{טו}</h4>
<b>יעצור .</b> עמן מניעה :
<h4>{יז}</h4>
<b>שולל .</b> ענין שטות כמו אשתוללו אבירי לב ( שם עז ) : <b>יהולל .</b> ענין סכלות וכן וקוסמים יהולל ( ישעיה מד ) :
<h4>{יח}</h4>
<b>מוסר .</b> קשרי רצועות העול כמו מוסרי צואריך ( שם כב ) : <b>פתח .</b> מתיר : <b>ויאסור .</b> קושר כמו הסוס אסור ( מלכים ב ז ) : <b>אזור .</b> חגורה כמו ואזור עור ( שם א ) :
<h4>{יט}</h4>
<b>כהנים .</b> שרים כמו ובני דוד כהנים ( ש''ב ח ) : <b>ואיתנים .</b> וחזקים כמו איתן מושביך ( במדבר כד ) : <b>יסלף .</b> יעות כמו ויסלף דברי צדיקים ( שמות כג ) :
<h4>{כ}</h4>
<b>לנאמנים .</b> הוא מלשון וינאמו נאום ( ירמיה כג ) שהוא ענין דבור והנו''ן האחרונה נוספת לסימן שם תואר כמו רחמן והצחים בלשונם היודעים חכמת הדבור יקראו נאמנים : <b>וטעם .</b> ענין תוכן הדבור כמו בשנותו את טעמו ( תהלים לד ) :
<h4>{כא}</h4>
<b>ומזיח .</b> חגורה וכן ולמזח תמיד יחגרה ( שם קט ) : <b>אפיקים .</b> חזקים כמו אפיקי נחושה ( לקמן מ ) : <b>רפה .</b> מלשון רפיון :
<h4>{כב}</h4>
<b>צלמות .</b> צלו של מות הוא חשכת הקבר :
<h4>{כג}</h4>
<b>משגיא .</b> מגדיל כמו כארז בלבנון ישגה ( תהלים לב ) : <b>שוטה .</b> פורש כמו וישטחו להם שטוח ( במדבר יא ) : <b>וינחם .</b> וינהיגם כמו לך נחה ( שמות לב ) :
<h4>{כה}</h4>
<b>ימששו .</b> ענין החפוש בידים הנה והנה להשמר ממכשול כמו כאשר ימשש העור ( דברים כה ) :
<h3>איוב פרק-יג</h3>
<h4>{ב}</h4>
<b>לא נופל .</b> לא פחות וגרוע :
<h4>{ד}</h4>
<b>טופלי .</b> ענין חבור ודבוק כמו ותטפול על עוני ( לקמן יד ) : <b>אלל .</b> אל ולא ולכן יקראו עבודת כוכבים אלילים בעבור זה :
<h4>{ט}</h4>
<b>כהתל .</b> ענין לעג כמו התלת בי ( שופטים טו ) :
<h4>{יא}</h4>
<b>שאתו .</b> להב אשו כמו ותשא הארץ מפניו ( נחום ח ) : <b>תבעת .</b> מל' בעתה וחרדה :
<h4>{יב}</h4>
<b>לגבי .</b> ענין גוף כמו על גבי חרשו ( תהלים קכט ) :
<h4>{טו}</h4>
<b>אל פניו .</b> לפניו :
<h4>{יז}</h4>
<b>ואחותי .</b> אמרי כמו יחוה דעת ( שם יט ) :
<h4>{כה}</h4>
<b>העלה .</b> עלה אילן : <b>נדף .</b> כתוש כמו כקש נדף ( ישעיה מא ) : <b>תערוץ .</b> תשבור כמו לערוץ הארץ ( שם ב ) : <b>קש .</b> תבן דק :
<h4>{כו}</h4>
<b>מרורות .</b> מל' מרי וסרבנות : <b>ותורישני .</b> מל' ירושה :
<h4>{כז}</h4>
<b>בסד .</b> עצים חקוקים עשוים להסגר בהם רגלי התפוס וכן ישם בסד רגלי ( לקמן לג ) ובדרז''ל סדנא בסדניה יתיב ( פסחים כח ) : <b>שרשי רגלי .</b> הם העצמות הרגל שהם העיקר להם : <b>תתחקה .</b> מל' חקיקה :
<h4>{כח}</h4>
<b>יבלה .</b> מל' בליה ורקבון : <b>עש .</b> כן שמו של התולעת האוכל הבגדים וכן כבגד יאכלם עש ( ישעיה נא ) :
<h3>איוב פרק-יד</h3>
<h4>{א}</h4>
<b>רוגז .</b> חרדה כמו מרגיז הארץ ( שם יד ) :
<h4>{ב}</h4>
<b>כציץ .</b> כפרח : <b>וימל .</b> ויוכרת כמו ימולל ויבש ( תהלים צ ) :
<h4>{ג}</h4>
<b>פקחת .</b> פתחת כמו פקח עיניך ( משלי כ ) :
<h4>{ה}</h4>
<b>חרוצים .</b> כרות במדה וקצוב כמו אתה חרצת ( מ''א כ ) :
<h4>{ו}</h4>
<b>שעה .</b> הסר כמו השע ממני ( תהלים לט ) :
<h4>{ז}</h4>
<b>ויונקתו .</b> ענפיו הרכים :
<h4>{ח}</h4>
<b>גזעו .</b> גם הוא ענין שורש כמו מגזע ישי ( ישעיה יא ) :
<h4>{ט}</h4>
<b>קציר .</b> ענף כמו תשלח קציריה ( תהלים פ ) :
<h4>{יא}</h4>
<b>אזלו .</b> הלכו כמו ואוזל לו אז יתהלל ( משלי כ ) : <b>יחרב .</b> גם הוא ענין יובש כמו חרבו המים ( בראשית ח ) :
<h4>{יב}</h4>
<b>בלתי .</b> ענינו כמו בלה : <b>יקיצו .</b> יעורו . ענין שניהם התעוררות מן השינה :
<h4>{יג}</h4>
<b>תצפנני .</b> מלשון צפון והסתר : <b>חוק .</b> זמן קבוע :
<h4>{יד}</h4>
<b>צבאי .</b> זמני כמו הלא צבא לאנוש ( לעיל ו ) : <b>איחל .</b> מלשון תוחלת ותקוה : <b>חליפתי .</b> ענין העברה מן העולם וכן אם יחליף ויסגיר ( לעיל יא ) :
<h4>{טו}</h4>
<b>תכסוף .</b> תחמוד כמו נכסוף נכספתה ( בראשית לא ) :
<h4>{טז}</h4>
<b>צעדי .</b> פסיעותי : <b>תשמור .</b> תמתין כמו ואביו שמר את הדבר ( שם לז ) :
<h4>{יז}</h4>
<b>חתום .</b> ענין סגירה : <b>בצרור .</b> ענין קשור כמו צרור כספו ( שם מב ) : <b>ותטפול .</b> ותחבר כמו טופלי שקר ( לעיל יג ) :
<h4>{יח}</h4>
<b>יבול .</b> מל' בליה והפסד :
<h4>{יט}</h4>
<b>שחקו .</b> טחנו כמו ושחקת ממנה הדק ( שמות ל ) : <b>ספיחיה .</b> הם הגדילים מהגרעינין הנופלים מאליהם בעת הקציר כמו ספיח קצירך ( ויקרא כה ) :
<h4>{כ}</h4>
<b>תתקפהו .</b> ענין האחוזה בחזקה כמו ואם יתקפו האחד ( קהלת ד ) : <b>משנה .</b> מל' שנוי :
<h4>{כא}</h4>
<b>ויצערו .</b> וימעטו כמו הלא מצער היא ( בראשית יט ) :
<h3>איוב פרק-טו</h3>
<h4>{ג}</h4>
<b>יסכון .</b> ענין הנאה וכן לא ישכן גבר ( לקמן לד ) : <b>ומלים .</b> ואמרים :
<h4>{ד}</h4>
<b>תפר .</b> תבטל : <b>ותגרע .</b> מל' גרעון : <b>שיחה .</b> ענין אמירת התפלה וכן ויצא יצחק לשוח בשדה ( בראשית כד ) :
<h4>{ה}</h4>
<b>יאלף .</b> ילמד כמו פן תאלף ארחותיו ( משלי כב ) :
<h4>{ו}</h4>
<b>יענו .</b> יעידו כמו לא תענה ( שמות כ ) :
<h4>{ז}</h4>
<b>גבעות .</b> הרים : <b>חוללת .</b> נבראת כמו ותחולל ארץ ( תהלים צ ) :
<h4>{י}</h4>
<b>כביר .</b> הרבה כמו מזער לא כביר ( ישעיה טז ) :
<h4>{יא}</h4>
<b>לאט .</b> ענין ההסתר והטמון כמו לאט את פניו ( ש''ב יט ) :
<h4>{יב}</h4>
<b>יקחך .</b> ילמדך כמו לקח טוב ( משלי ד ) : <b>ירזמון .</b> הוא הפוך מן ירמזון והוא מל' רמיזה :
<h4>{טו}</h4>
<b>יאמין .</b> ענין קיום וכן הן בעבדיו לא יאמין ( לעיל ד ) :
<h4>{טז}</h4>
<b>ונאלח .</b> נבאש כמו יחדיו נאלחו ( תהלים נג ) :
<h4>{יז}</h4>
<b>אחוך .</b> ענין הגדה : <b>חזיתי .</b> ראיתי :
<h4>{יח}</h4>
<b>כחדו .</b> מנעו כמו ולא כחדו ממני ( ש''א ג ) :
<h4>{כ}</h4>
<b>מתחולל .</b> מל' חלחלה ורעד : <b>נצפנו .</b> נסתרו : <b>לעריץ .</b> לחזק כמו עריצי גוים ( יחזקאל כח ) ור''ל החזק ברשע :
<h4>{כב}</h4>
<b>וצפוי .</b> ענץ הבטה כמו צופה רשע ( תהלים לז ) :
<h4>{כג}</h4>
<b>איה .</b> אנה :
<h4>{כד}</h4>
<b>ומצוקה .</b> גם הוא ענין צרה : <b>תתקפהו .</b> יאחזו בחוזק : <b>עתיד .</b> מזומן כמו העתידים ערר לויתן ( לעיל ג ) : <b>לכידור .</b> עשוי הוא לשחוק בו לזרקו מיד ליד וכן כדור אל ארץ רחבת ידים ( ישעיה כב ) :
<h4>{כו}</h4>
<b>בעבי .</b> מל' עב : <b>גבי .</b> גופי כמו לגבי חומר גביכם ( לעיל יג ) ויאמר על גוף כל דבר :
<h4>{כז}</h4>
<b>פימה .</b> מל' פה : <b>כסל .</b> הוא חלק השדרה הסמוך לכליות כמו אשר על הכסלים ( ויקרא ג ) :
<h4>{כח}</h4>
<b>נכחדות .</b> נגזרות ונכרתות רמו ותכחד מן הארץ ( שמות ט ) : <b>למו .</b> להם ר''ל בהם : <b>התעתדו .</b> הוזמנו : <b>לגלים .</b> ענין תל ודגור :
<h4>{כט}</h4>
<b>חילו .</b> עשרו : <b>מנלם .</b> תכליתם והשלמתם כמו כנלתך לבגוד ( ישעיה לג ) :
<h4>{ל}</h4>
<b>יונקתו .</b> ענף רך :
<h4>{לא}</h4>
<b>תמורתו .</b> מל' תמורה וחלוף :
<h4>{לב}</h4>
<b>תמלא .</b> תושלם כמו ובמלאת ימי טהרה ( ויקרא יב ) : <b>וכפתו .</b> ענפיו כמו כפות תמרים ( שם כג ) ע''ש שהמה כפופים : <b>רעננה .</b> ענין לחות ורטיבות כמו בשמן רענן ( תהלים צב ) :
<h4>{לג}</h4>
<b>יחמוס .</b> יסור כמו נחמסו עקביך ( ירמיה יג ) : <b>בסרו .</b> כן יקרא הפרי שלא נגמר בשולו כמו ובוסר גומל ( ישעיה יח ) : <b>נצתו .</b> פרחו כמו הנצו הרמונים ( ש''ה ו ) :
<h4>{לד}</h4>
<b>גלמוד .</b> יחידי כמו הלילה ההוא יהי גלמוד ( לעיל ג ) : <b>אכלה .</b> שרפה :
<h4>{לה}</h4>
<b>עמל .</b> ואון . עניינם שבר ויגיעה ודבר רע :
<h3>איוב פרק-טז</h3>
<h4>{ג}</h4>
<b>ימריצך .</b> יחזקך כמו מה נמרצו אמרו יושר ( לעיל ז ) :
<h4>{ד}</h4>
<b>לו .</b> כמו אם וכן לו החייתם אותם ( שופטים ח ) : <b>במו ראשי .</b> בראשי וכן במו פי אתחנן ( לקמן יט ) :
<h4>{ה}</h4>
<b>אאמצכם .</b> מל' אומץ וחוזק : <b>וניד .</b> מל' נדידה :
<h4>{ו}</h4>
<b>מני .</b> ממני :
<h4>{ז}</h4>
<b>הלאני .</b> ענין עייפות כמו הנסה דבר אליך תלאה ( לעיל ד ) : <b>השמות .</b> מל' שממה :
<h4>{ח}</h4>
<b>ותקמטני .</b> ענין כווץ וכן אשר קמטו ( לקמן כב ) ובדרז''ל ונתפשטו הקמטין ( ב''ב קכ ) : <b>כחשי .</b> ענין רזון כמו ובשרי כחש משמן ( תהלים קט ) : <b>יענה .</b> יעיד כמו לא תענה ( שמות כ ) :
<h4>{ט}</h4>
<b>וישטמני .</b> ענין נטירת האיבה כמו וישטום עשו ( בראשית כז ) : <b>חרק .</b> ענין שחיקת וטחינת השנים אלו באלו בהתקצף האדם על מי וכן ויחרקו שן ( איכה ב ) : <b>ילטוש .</b> יחרד כמו חרבו ילטוש ( תהלים ז ) :
<h4>{י}</h4>
<b>פערו .</b> פתחו כמו ופיהם פערו למלקוש ( לקמן כט ) : <b>בפיהם .</b> הבי''ת נוספת : <b>לחיי .</b> הוא גובה הפנים : <b>יתמלאון .</b> יתקבצון כמו מלא רועים ( ישעיה לא ) :
<h4>{יא}</h4>
<b>יסגירני .</b> מסר אותי כמו לא תסגיר עבד ( דברים כג ) : <b>עויל .</b> כמו עול . ירטני . ענין מקום וכן כי ירט הדרך לנגדי ( במדבר כג ) :
<h4>{יב}</h4>
<b>ויפרפרני .</b> ענין שבירות לחתיכות רבות כמו פור התפוררה ( ישעיה כד ) : <b>בערפי .</b> הוא אחורי הראש והצואר : <b>ויפצפצני .</b> ענין הרציצה עם הפזור וכן וכפטיש יפוצץ סלע ( ירמיה כג ) : <b>למטרה .</b> הוא הדבר אשר המורים בחצים יכוונו להפיל בו חציהם והוא ענין שמירה כי משמרת תרגומו מטרת ויקרא כן ע''ש שהמורים שומרים להפיל בו :
<h4>{יג}</h4>
<b>רביו .</b> המורים בקשת כמו רובה קשת ( בראשית כא ) : <b>יפלח .</b> יבקע כמו ויפלח את סיר ( מ''ב ד ) : <b>מררתי .</b> מל' מרה :
<h4>{יד}</h4>
<b>יפרצני .</b> מל' פרצה ושבר :
<h4>{טו}</h4>
<b>גלדי .</b> היא הקרום העולה על המכה ובדרז''ל הוגלד פי המכה ( כתובות עו ) : <b>ועללתי .</b> ענין לכלוך ועש''ז יקרא הקטן עולל כי הוא מלוכלך בעפר ובדומן : <b>קרני .</b> ענין זוהר כמו קרן עור פני משה ( שמות לד ) :
<h4>{טז}</h4>
<b>חמרמרו .</b> נתכווצו וכן מעי חמרמרו ( איכה א ) ובדרז''ל נחמרו' בני מעיים ( חולין לו ) : <b>צלמות .</b> צלו של מות הוא חשכת הקבר :
<h4>{יט}</h4>
<b>ושהדי .</b> כמו וסהדי בסמ''ך והוא עד בלשון ארמי : <b>במרומים .</b> בשמי מרום :
<h4>{כ}</h4>
<b>מליצי .</b> המדבר במיטב הדבור בדבר הויכוח יקרא מליץ : <b>דלפה .</b> ענין טפטוף כמו דלף טורד ( משלי כז ) כי דמעת הבכי יורדת טפה טפה :
<h4>{כב}</h4>
<b>יאתיו .</b> יבואו כמו אתא בקר ( ישעי' כא ) :
<h3>איוב פרק-יז</h3>
<h4>{א}</h4>
<b>נזעכו .</b> כמו נדעכו וענינו ניתר וקפיצה כמו נדעכו ממקומם ( לעיל ו ) :
<h4>{ב}</h4>
<b>התולים .</b> ענין לעג כמו התלת בי ( שופטים טז ) : <b>ובהמרותם .</b> מלשון מרי והקנטה : <b>תלן .</b> ענין התמדה כמו צדק ילין בה ( ישעיה א ) :
<h4>{ג}</h4>
<b>יתקע .</b> ענין תחיבת יד ביד לקיום דבר כמו ושונא תוקעים ( משלי יא ) :
<h4>{ה}</h4>
<b>תכלינה .</b> המתאוה לדבר ואינו משיגה קרוי כליון עינים :
<h4>{ו}</h4>
<b>והציגני .</b> העמידני כמו תציג אותו לבד ( שופטים ז ) : <b>ותופת .</b> כן יקרא הגיהנם כמו כי ערוך מאתמול תפתה ( ישעיה ל ) ע''ש שכל המתפתה ביצרו נופל בה :
<h4>{ז}</h4>
<b>ותכה .</b> ענין עכירות כמו כהה הנגע ( ויקרא יג ) : <b>ויצורי .</b> כן יקרא תאות הלב כי הוא פועל המחשבות כמו וכל יצר מחשבות לבו ( בראשית ו ) :
<h4>{ח}</h4>
<b>ישומו .</b> יתמהו כמו פנו אלי והשמו ( לקמן כא ) : <b>יתעורר .</b> מל' התעוררות :
<h4>{ט}</h4>
<b>דרכו .</b> הנהגתו : <b>אומץ .</b> חוזק :
<h4>{יא}</h4>
<b>זמותי .</b> מחשבותי כמו כאשר זמם ( דברים יט ) : <b>נתקו .</b> ענין העתקה : <b>מורשי .</b> מל' ירושה :
<h4>{יג}</h4>
<b>רפדתי .</b> כמו ירפד חרוץ ( לקמן מא ) : <b>יצועי .</b> מצעות מטתי כמו אז חללת יצועי ( בראשית מט ) :
<h4>{יד}</h4>
<b>לשחת .</b> לבור הקבר :
<h4>{טו}</h4>
<b>ואיה אפו .</b> עניינם אחד כי אפו הוא כמו איה פה והוא כפול במלות נרדפות כמו אדמת עפר ( דניאל יב ) : <b>ישורנה .</b> יראנה כמו אשורנו ולא קרוב ( במדבר כא ) :
<h4>{טז}</h4>
<b>בדי שאול .</b> כמו בשאול ויורה עוד על מרבית העומק וכן בדי שופר ( לקמן לט ) : <b>נחת .</b> מלשון הנחה :
<h3>איוב פרק-יח</h3>
<h4>{ב}</h4>
<b>קנצי .</b> הוא מלשון קץ וסוף :
<h4>{ג}</h4>
<b>נטמינו .</b> מלשון אטימות וכן ונטמתם בם ( ויקרא יא ) :
<h4>{ד}</h4>
<b>צור .</b> היוצר :
<h4>{ה}</h4>
<b>ידעך .</b> יקפץ וינתר כמו נדעכו ממקומם ( לעיל ו ) : <b>יגה .</b> יאיר ווזרח כמו יגיה חשכי ( תהלים יח ) : <b>שביב .</b> ניצוץ כמו שביבין די נור ( דניאל ז ) :
<h4>{ז}</h4>
<b>אונו .</b> כחו כמו מצאתי און לי ( הושע יב ) :
<h4>{ח}</h4>
<b>שבכה .</b> מצנפת ר''ל רשת הארוגה כמצנפת וכן בעד השבכה ( מלכים ב א ) :
<h4>{ט}</h4>
<b>פח .</b> רשת : <b>צמים .</b> כמו צמאים :
<h4>{י}</h4>
<b>טמון .</b> נסתר : <b>נתיב .</b> דרך :
<h4>{יא}</h4>
<b>בעתוהו .</b> מלשון בעתה : <b>בלהות .</b> הוא הפוך מן בהלות וכן בלהות אתנך ( יחזקאל כז ) : <b>והפיצוהו .</b> יפזרו כמו והפיצך ה' ( דברים כח ) :
<h4>{יב}</h4>
<b>אונו .</b> בניו הבאים מכחו וכן וראשית אוני ( בראשית מט ) : <b>ואיד .</b> מקרה רע כמו הלא איד לעול ( לקמן לא ) : <b>לצלעו .</b> לאשתו ע''ש שנאמר ויבן וגו' את הצלע וגו' לאשה ( בראשית ב ) :
<h4>{יג}</h4>
<b>בדי .</b> ענפי כמו ותעש בדים ( יחזקאל וז ) והוא מושאל על האברים : <b>בכור .</b> ענין שר כמו גם אני בכור אתנהו ( תהלים פט ) :
<h4>{יד}</h4>
<b>ינתק .</b> יעתק : <b>מאהלו .</b> זו אשתו וכעין זה ארז''ל על וישב מחוץ לאהלו ( ויקרא יד ) : <b>ותצעידהו .</b> מלשון צעדה והלוך :
<h4>{טו}</h4>
<b>יזורה .</b> יפוזר כמו זורה את גורן ( רות ג ) : <b>נוהו .</b> מדורו :
<h4>{טז}</h4>
<b>ימל .</b> יכרת כמו ימולל ויבש ( תהלים צ ) : <b>קצירו .</b> ענפו כמו ועשה קציר ( לעיל יד ) :
<h4>{יז}</h4>
<b>חוץ .</b> ענין שוק כמו וחוצות תשים לך בדמשק ( מ''א כ ) :
<h4>{יח}</h4>
<b>יהדפוהו .</b> ענין דחי' וכתישה כמו אל ידפנו ( לקמן לב ) : <b>ינדוהו .</b> מל' נדידה :
<h4>{יט}</h4>
<b>נין .</b> זה הבן : <b>נכד .</b> זה בן הבן : <b>שריד .</b> שיור כמו שריד ופליט ( ירמיה מב ) :
<h4>{כ}</h4>
<b>נשמו .</b> תמהו כמו פנו אלי והשמו ( לקמן כא ) : <b>שער .</b> כמו סער בסמ''ך :
<h3>איוב פרק-יט</h3>
<h4>{ב}</h4>
<b>תוגיון .</b> מל' יגון :
<h4>{ג}</h4>
<b>תהכרו .</b> מל' נכרי וזר :
<h4>{ד}</h4>
<b>שגיתי .</b> מל' משגה ושגגה : <b>תלין .</b> מל' לינת לילה ור''ל בהסתר :
<h4>{ה}</h4>
<b>אם אמנם .</b> אשר אמנם : <b>ותוכיחו .</b> מל' הוכחה וברור :
<h4>{ו}</h4>
<b>ומצודו .</b> כעין רשת וכן ונתפש במצודתי ( יחזקאל יב ) : <b>הקיף .</b> מל' הקפה וסבוב :
<h4>{ז}</h4>
<b>אשוע .</b> אצעק :
<h4>{יב}</h4>
<b>גדודיו .</b> מחנות : <b>ויסלו .</b> מל' מסילה ודרך כבושה :
<h4>{יג}</h4>
<b>זרו .</b> מל' זר ונכרי :
<h4>{יד}</h4>
<b>ומיודעי .</b> אוהבי ומכירי עמו ומודע לבינה תקרא ( משלי ז ) :
<h4>{יז}</h4>
<b>רוחי .</b> רצוני כמו הנני נותן בו רוח ( ישעיה לו ) : <b>וחנותי .</b> מל' תחנה :
<h4>{יח}</h4>
<b>עוילים .</b> נערים וכן ישלחו כצאן עויליהם ( לקמן כא ) והוא מלשון עול ימים ( ישעיה סה ) :
<h4>{יט}</h4>
<b>נהפכו בי .</b> נהפכו עלי וכן הבהמה אשר אני רוכב בה ( נחמיה ב ) ומשפטו עליה :
<h4>{כא}</h4>
<b>חנוני .</b> מל' חנינה וחמלה :
<h4>{כג}</h4>
<b>בספר .</b> במגילה וקרוי ספר ע''ש סופו : <b>ויוחקו .</b> מל' חקיקה :
<h4>{כד}</h4>
<b>בעט .</b> בקולמס כמו עט סופר ( תהלי' מה ) : <b>יחצבון .</b> החקיקה בסלע קרוי חציבה :
<h4>{כו}</h4>
<b>נקפו .</b> ענין שבירה כמו ונקף סבכי היער ( ישעי' י ) : <b>אחזה .</b> אראה כמו ואתה תחזה ( שמות יח ) :
<h4>{כז}</h4>
<b>בחקו .</b> ר''ל בתוך מעי :
<h4>{כח}</h4>
<b>מה נרדף .</b> למה נרדף כמו מה יתאונן ( איכה ג ) :
<h4>{כט}</h4>
<b>גורו .</b> פחדו כמו ואשר יגורתי ( לעיל ג ) : <b>שדון .</b> אשר דון השי''ן היא במקום אשר כמו עד שקמתי דבורה ( שופטי' ה ) ודון הוא מל' דין ומשפט :
<h3>איוב פרק-כ</h3>
<h4>{ב}</h4>
<b>שעפי .</b> מחשבותי כמו בשעפים מחזיונות ( לעיל ד ) : <b>חושי .</b> מל' חוש והרגשה :
<h4>{ד}</h4>
<b>הזאת .</b> בה''א השאלה :
<h4>{ו}</h4>
<b>שיאו .</b> מל' התנשאות :
<h4>{ז}</h4>
<b>כגללו .</b> הצואה כמו גללי האדם ( יחזקאל ד ) :
<h4>{ח}</h4>
<b>כחזיון לילה .</b> כמראית חלום הלילה :
<h4>{ט}</h4>
<b>שזפתו .</b> ראתהו כמו ולא שזפתו עין איה ( לקמן כח ) : <b>תשורנו .</b> תראנו כמו אשורנו ולא קרוב ( במדבר כד ) :
<h4>{י}</h4>
<b>ירצו .</b> מל' רצוי וכן ובמה יתרצה ( ש''א כט ) : <b>אונו .</b> הגזל אשר בכח וכן כלחם אונים ( הושע ט ) :
<h4>{יא}</h4>
<b>עלומיו .</b> נעוריו כמו בן מי זה העלם ( ש''א יז ) :
<h4>{יב}</h4>
<b>יכחידנה .</b> ענין מניעה והעלמה כמו ולא כחד ממנו ( שם ג ) :
<h4>{יד}</h4>
<b>פתנים .</b> מן נחש :
<h4>{טו}</h4>
<b>חיל .</b> עושר כמו כי רב חילי ( לקמן לא ) : <b>יורישנו .</b> מלשון הורשה וגרושין :
<h4>{טז}</h4>
<b>אפעה .</b> מין נחש :
<h4>{יז}</h4>
<b>בפלגות .</b> הנגרים לחלקים כמו פלגי מים ( תלים א ) : <b>נהרי נחלי .</b> כפל ענין בשמות נרדפים כמו מספר מפקד ( ש''ב כד ) :
<h4>{יח}</h4>
<b>תמורתו .</b> מל' תמורה וחלוף : <b>יעלוס .</b> ישמח וכן יעלוץ ויעלוז כי זסשר''ץ מתחלף :
<h4>{יט}</h4>
<b>רצץ .</b> שבר וכתת :
<h4>{כא}</h4>
<b>שריד .</b> שיור : <b>יחיל .</b> יצליח כמו יחילו דרכיו ( תהלים י ) :
<h4>{כב}</h4>
<b>שפקו .</b> די צרכו : <b>עמל .</b> עול וכן ולא ראה עמל בישראל ( במדבר כג ) :
<h4>{כג}</h4>
<b>בלחומו .</b> מל' מלחמה :
<h4>{כד}</h4>
<b>מנשק .</b> כלי זיין כמו והשיקו בנשק ( יחזקאל לט ) : <b>תחלפהו .</b> תעבור בו כמו חלף הלך לו ( ש''ה ב ) :
<h4>{כה}</h4>
<b>שלף .</b> ענין הוצאה כמו שלף איש נעלו ( רות ד ) : <b>מגוה .</b> ענין גוף כמו גוית שאול ( ש''א לא ) והושאל על תיק החרב שהיא כמו הגוף להנפש : <b>וברק .</b> הוא להב החרב כמו ברק חרבי ( דברים לב ) : <b>ממרורתו .</b> מפחדתו המר : <b>אמים .</b> מלשון אימה ופחד :
<h4>{כו}</h4>
<b>ירע .</b> ישבר וירוצץ כמו תרועם בשבט ברזל ( תהלים ב ) :
<h4>{כח}</h4>
<b>יגל .</b> מל' גלות : <b>יבול .</b> צמח האדמה כמו לא תתן את יבולה ( דברים יא ) : <b>נגרות .</b> ענין הזלה ושפיכה כמו וכמים הנגרים ( ש''ב יד ) :
<h3>איוב פרק-כא</h3>
<h4>{ג}</h4>
<b>שאוני .</b> מל' משא וסבל :
<h4>{ד}</h4>
<b>שיחי .</b> אמרי : <b>תקצר רוחי .</b> היושב בצער קצרה נשימתו ולא יוכל להאריך בה :
<h4>{ה}</h4>
<b>והשמו .</b> תתמהו כמו על יומו נשמו ( לעיל יח ) :
<h4>{ו}</h4>
<b>פלצות .</b> רעדה כמו ותכסני פלצות ( תהלים נה ) :
<h4>{ז}</h4>
<b>עתקו .</b> הזקינו כמו ועתיק יומין ( דניאל ז ) :
<h4>{י}</h4>
<b>יגעיל .</b> ענין השלכה אל החוץ ובדרז''ל געולי עכו''ם ( נזיר לז ) : <b>תפלט .</b> גם הוא ענין הוצאה אל החוץ ובדרז''ל פולטת ש''ז ( שבת פו ) ומעניינו אל יצא פליט מן העיר ( מ''ב ט ) : <b>תשכל .</b> מי שבניו אבודים קרוי שכול כמו כאש' שכלתי שכלתי ( בראשי' מג ) :
<h4>{יא}</h4>
<b>עויליהם .</b> עולליהם והוא מל' עול ימים ( ישעיה סה ) : <b>ירקדון .</b> יקפצון :
<h4>{יב}</h4>
<b>עוגב .</b> שם כלי זמר . ( יג ) יבלו . ענין זקנה כמו אחרי בלותי ( בראשית יח ) : <b>יחתו .</b> ירדו וכן שמה הנחת ( יואל ד ) :
<h4>{טו}</h4>
<b>נפגע .</b> נתפלל ונבקש כמו ואל תפגע בי ( ירמיה ז ) :
<h4>{יז}</h4>
<b>ידעך .</b> ענין ניתר וקפיצה כמו דעכו כאש קוצים ( תהלים קיח ) ור''ל יוקפץ השלהבת וזה כבויה : <b>אידם .</b> ענין מקרה רע : <b>חבלים .</b> צירים ומכאובים כמו חבלי יולדה ( הושע יג ) :
<h4>{יח}</h4>
<b>וכמוץ .</b> היא פסולת התבואה :
<h4>{יט}</h4>
<b>אונו .</b> ענין הגזל שעשק בכח ואון :
<h4>{כ}</h4>
<b>כידו .</b> ענינו כמו אידו , או הוא מל' כידון ורומח :
<h4>{כא}</h4>
<b>חצצו .</b> נקבצו כמו ויצא חצץ כולו ( משלי ל ) :
<h4>{כג}</h4>
<b>בעצם .</b> בחוזק כמו וכעצמו נשברה הקרן ( דניאל ח ) : <b>חומו .</b> מל' חמימות : <b>שלאנן .</b> הוא מלה מורכבת מן שלוה ושאנן וכפל עוד לומר ושליו להפלגת הענין :
<h4>{כד}</h4>
<b>עטיניו .</b> הם השדיים והוא מושאל מדרז''ל ( ב''מ סד ) המעטן של זיתים והוא שם כלי עשויה לאצור בה הזיתים להתאסף שמנם :
<h4>{כז}</h4>
<b>תחמוסו .</b> ענין הסרה כמו נחמסו עקביך ( ירמיה יג ) :
<h4>{כח}</h4>
<b>נדיב .</b> ישר ובעל מתן :
<h4>{ל}</h4>
<b>איד .</b> מקרה רע : <b>יחשך .</b> ימנע : <b>עברות .</b> מל' עברה וזעם : <b>יובלו .</b> יובאו כמו יובל שי ( ישעיה יח ) :
<h4>{לב}</h4>
<b>גדיש .</b> הוא כרי מאלומות התבואה : <b>ישקוד .</b> ימהר כמו כי שוקד אני ( ירמיה א ) :
<h4>{לג}</h4>
<b>רגבי .</b> צרורות עפר כמו ורגבים ידבקו ( לקמן לח ) : <b>נחל .</b> עמק וגיא :
<h4>{לד}</h4>
<b>מעל .</b> שקר כי ומעלה מעל ( ויקרא ה ) ת''א וישקר שקר :
<h3>איוב פרק-כב</h3>
<h4>{ב}</h4>
<b>יסכן .</b> ענין תועלת והנאה כמו הוכח בדבר לא יסכון ( לעיל טו ) :
<h4>{ג}</h4>
<b>החפץ .</b> ענין צורך כמו אם כלי אין חפץ בו ( ירמיה כב ) : <b>בצע .</b> ענין הנאת ממון כמו מה בצע כי נהרוג את אחינו ( בראשית לו ) :
<h4>{ו}</h4>
<b>תחבול .</b> תמשכן כמו לא יחבול רחים ( דברים כד ) :
<h4>{ט}</h4>
<b>שלחת .</b> ענין טירוד וגירושין : <b>ידוכא .</b> יכותת :
<h4>{י}</h4>
<b>פחים .</b> רשחות :
<h4>{יא}</h4>
<b>ושפעת .</b> הרבה כמו שפעת גמלים ( ישעיה ס ) :
<h4>{יג}</h4>
<b>ערפל .</b> עב הענן :
<h4>{יד}</h4>
<b>וחוג .</b> ענין עגול כמו חוק חג על פני מים ( לקמן כו ) :
<h4>{טו}</h4>
<b>דרכו .</b> הלכו :
<h4>{טז}</h4>
<b>קומטו .</b> נתכווצו כמו ותקמטני לעד היה ( לעיל טז ) ור''ל הזקינו כי דרך הזקינים להתקמט בפניהם :
<h4>{כ}</h4>
<b>אם לא .</b> באמת והוא כענין שבועה וכאומר אם לא היה כן יבוא עלי כזאת וכזאת וגזם ולא אמר וכן אם לא שויתי ודוממתי נפשי ( תהלים קלא ) : <b>נכחד .</b> נמנע :
<h4>{כא}</h4>
<b>הסכן .</b> ענין ההרגל וכן וכל דרכי הסכנת ( שם קלט ) :
<h4>{כד}</h4>
<b>בצר .</b> מבצר :
<h4>{כז}</h4>
<b>תעתיר .</b> תתפלל כמו יעתר אל אלוה ( לקמן לג ) :
<h4>{כח}</h4>
<b>נגה .</b> תזרח כמו מנוגה נגדו ( תהלים יח ) :
<h4>{כט}</h4>
<b>גוה .</b> כמו גאה בחלוף אל''ף בוי''ו וענינו גדולה ורוממות כמו היגאה גומא ( לעיל ח ) : <b>ושח .</b> ענין כפיפה והשפלה כמו וישח אדם ( ישעיה ב ) :
<h4>{ל}</h4>
<b>אי נקי .</b> כמו אין נקי וכן אי כבוד ( ש''א ד ) : <b>בבור .</b> מל' ברור ונקי :
<h3>איוב פרק-כג</h3>
<h4>{ב}</h4>
<b>מרי .</b> ענין מרד וסרוב : <b>שיחי .</b> ספור תלאותי : <b>ידי .</b> מכתי ע''ש שהדרך להכות ביד :
<h4>{ג}</h4>
<b>תכונתו .</b> מל' כן ובסיס :
<h4>{ח}</h4>
<b>קדם .</b> הוא פאת המזרח כי יחשב פני האדם אל מול זריחת השמש וא''כ המערב היא מאחור והצפון משמאל והדרום מימין :
<h4>{ט}</h4>
<b>אחז .</b> אראה כמו ואתה תחזה ( שמות יח ) : <b>יעטף .</b> מל' עטיפה וכסוי :
<h4>{יא}</h4>
<b>באשורו .</b> בצעדו כמו ואשרו בדרך בינה ( משלי ט ) : <b>אט .</b> מל' נטיה :
<h4>{יב}</h4>
<b>אמיש .</b> אסור כמו לא ימיש ( שמות יג ) : <b>מחוקי .</b> דבר קבוע וצורך קרוי חוק : <b>צפנתי .</b> הסתרתי :
<h4>{יג}</h4>
<b>ונפשי .</b> ורצוני כמו אין נפשי אל העם הזה ( ירמיה טו ) : <b>אותה .</b> חשקה כמו אוה למושב לו ( תהלים קלב ) :
<h4>{טז}</h4>
<b>הרך .</b> מל' מורך ופחד :
<h4>{יז}</h4>
<b>נצמתי .</b> נכרתי כמו יצמיתם ה' ( שם צד ) : <b>אופל .</b> אפלה :
<h3>איוב פרק-כד</h3>
<h4>{א}</h4>
<b>חזו .</b> ענין גבול כמו מחוז חפצם ( שם קז ) :
<h4>{ב}</h4>
<b>ישיגו .</b> כמו יסיגו בסמ''ך וענינו הרחקה לאחור כמו לא תסיג גבול ( דברים יט ) :
<h4>{ד}</h4>
<b>חבאו .</b> מל' מחבואה :
<h4>{ה}</h4>
<b>פראים .</b> חמור הבר : <b>משחרי .</b> דורשים ומבקשים כמו ומשחרי ימצאנני ( משלי ח ) : <b>ערבה .</b> ענינו כמו מדבר :
<h4>{ו}</h4>
<b>בלילו .</b> מלשון יבול ותבואה : <b>ילקשו .</b> ענין איחור כמו ופיהם פערו למלקוש ( לקמן כט ) :
<h4>{ז}</h4>
<b>ילינו .</b> ענין התמדה כמו צדק ילין בה ( ישעיה א ) :
<h4>{ח}</h4>
<b>מזרם .</b> שטף הלך המים : <b>ירטבו .</b> מלשון רטיבות ולחות : <b>חבקו .</b> ענין סבוב הידים בדבר מה :
<h4>{י}</h4>
<b>עומר .</b> אגודה של תבואה כמו ושכחת עומר בשדה ( דברים כד ) :
<h4>{יא}</h4>
<b>שורותם .</b> מל' שורה וידוע הוא בדרז''ל וכן עלו בשרותיה ( ירמיה ה ) : <b>יצהירו .</b> מל' יצהר והוא השמן : <b>יקבים .</b> כן נקראו הבורות שהיין יורד וזב בהם כמו וגם יקב חצב בו ( ישעי' ה ) :
<h4>{יב}</h4>
<b>מתים .</b> אנשים כמו מתי מספר ( בראשית לד ) : <b>ינאקו .</b> ענין אנחה כמו ונאק נאקת חלל ( יחזקאל ל ) : <b>תפלה .</b> ענינו דבר גרוע שאין בו טעם כמו ולא נתן תפלה ( לעיל א ) :
<h4>{יד}</h4>
<b>כגנב .</b> הכ''ף באה לאמתת הענין וכן יהי כרשע אויבי ( לקמן כז ) :
<h4>{טו}</h4>
<b>שמרה .</b> תצפה כמו ואביו שמר את הדבר ( בראשית לז ) : <b>נשף .</b> חשכת הלילה . תשורני . תראני :
<h4>{טז}</h4>
<b>חתר .</b> חפר כמו אם במחתרת ימצא הגנב ( שמות כב ) : <b>חתמו .</b> סגרו כמו כי חתום הוא ( ישעיה כט ) : <b>למו .</b> להם :
<h4>{יז}</h4>
<b>צלמות .</b> חשכת הקבר : <b>בלהות .</b> הוא הפוך מן בהלות :
<h4>{יח}</h4>
<b>חלקתם .</b> כן נקרא השדה כמו ראו חלקת יואב ( ש''ב יד ) :
<h4>{יט}</h4>
<b>ציה .</b> חורב ויובש :
<h4>{כ}</h4>
<b>עוד .</b> ענינו זמן רב וכן ויבך על צואריו עוד ( בראשית מו ) : <b>עולה .</b> איש עולה :
<h4>{כא}</h4>
<b>רועה .</b> משבר ומרצץ כמו תרועם בשבט ברזל ( תהלים ב ) :
<h4>{כב}</h4>
<b>אבירים .</b> חזקים : <b>בחיין .</b> הנו''ן במקום המ''ם :
<h4>{כג}</h4>
<b>וישען .</b> ויסעד :
<h4>{כד}</h4>
<b>רומו .</b> מל' הרמה והגבהה : <b>והומכו .</b> עניין שפלות כמו ימך המקרה ( קהלת י ) : <b>שבולת .</b> היא קנה התבואה כמו שבע שבלים ( בראשית מא ) : <b>ימלו .</b> יכרתו כמו ימולל ויבש ( תהלים צ ) :
<h4>{כה}</h4>
<b>לאל .</b> ללא ואין :
<h3>איוב פרק-כה</h3>
<h4>{ב}</h4>
<b>במרומיו .</b> בשמי מרום :
<h4>{ג}</h4>
<b>לגדודיו .</b> למחנותיו :
<h4>{ד}</h4>
<b>יזכה .</b> מל' זכות :
<h4>{ה}</h4>
<b>עד .</b> ענין הסרה כמו לא עדה עליו שחל ( לקמן כח ) כמו אשר עבר ( בראשית טו ) ת''א דעדא : <b>יאהיל .</b> יאיר ויזרח כמו בהלו נרו ( לקמן כט ) : <b>זכו .</b> מל' זכות ובהירות :
<h3>איוב פרק-כו</h3>
<h4>{ג}</h4>
<b>ותושיה .</b> כן יקרא החכמה כי ישנה לעולם ולא תשוב לאין כיתר הדברים :
<h4>{ד}</h4>
<b>את מי .</b> אל מי : <b>ונשמת .</b> מלשון נשימה ונשיבת רוח כמו מנשמת אלוה יאבדו ( לעיל ד ) וענינו הדבור הבאה בהפחת רוח וכאשר יאמר ויפיח לקץ ( חבקוק ב ) :
<h4>{ה}</h4>
<b>הרפאים .</b> כן יקראו המתים ע''ש שנרפו ונחלשו ע''י מלאך המות : <b>יחוללו .</b> מל' חלל ונבוב :
<h4>{ו}</h4>
<b>שאול .</b> הוא הגיהנם וכן אבדון :
<h4>{ז}</h4>
<b>תוהו .</b> ענינו דבר שאין בו ממש : <b>בלימה .</b> היא שתי תיבות בלי מה :
<h4>{ח}</h4>
<b>צורר .</b> קושר כמו צרור כספו ( בראשית מב ) :
<h4>{ט}</h4>
<b>כסה .</b> כמו כסא באל''ף : <b>פרשז .</b> מל' פרישה והזי''ן נוספת :
<h4>{י}</h4>
<b>חג .</b> ענין סבוב ועגול וכן וחוג שמים יתהלך ( לעיל כב ) : <b>תכלית .</b> מלשון כליון :
<h4>{יא}</h4>
<b>ירופפו .</b> ירעדו כי עמודיה יתפלצון ( לעיל ט ) תרגומו מתרופפין :
<h4>{יב}</h4>
<b>רגע .</b> בקע כמו עורי רגע ( לעיל ז ) : <b>מחץ .</b> הכה והרג כמו מחץ ראש ( תהלים קי ) : <b>רהב .</b> מצרים קרואים כן כמ''ש קראתי לזאת רהב ( ישעיה ל ) :
<h4>{יג}</h4>
<b>שפרה .</b> ענין אוהל כמו ונטה את שפרירו ( ירמיה מג ) ואוהל היפה נקרא כן מל' אמרי שפר ( בראשית מט ) : <b>חוללה .</b> בראה כמו ותחולל ארץ ( תהלים צ ) : <b>בריח .</b> כעין מטה עשוי לשומו לרוחב השער לסגרו :
<h4>{יד}</h4>
<b>דרכיו .</b> מעשיו ופעולותיו : <b>שמץ .</b> ענין משהו ומעט וכן ותקח אזני שמץ מנהו ( לעיל ד ) : <b>ורעם .</b> ענין רעש והמיה :
<h3>איוב פרק-כז</h3>
<h4>{ב}</h4>
<b>חי אל .</b> ר''ל כמו שהאל הוא חי וכן חי ה' ( מ''א יז ) : <b>המר .</b> מל' מרירות :
<h4>{ד}</h4>
<b>יהגה .</b> ידבר כמו ולשוני תהגה ( תהלים לה ) :
<h4>{ה}</h4>
<b>תומתי .</b> מל' תמימות :
<h4>{ו}</h4>
<b>יחרף .</b> ענין נטיה וכן שפחה נחרפת ( ויקרא יט ) שר''ל תנטה מן העבדות לחרות :
<h4>{ז}</h4>
<b>כרשע .</b> כעול . הכפי''ן באו לאמתת הדבר וכן בלילה יהיה כגנב ( לעיל כד ) :
<h4>{ח}</h4>
<b>חנף .</b> רשע המחניף ליצרו לעשות פתויו : <b>יבצע .</b> יגזול כמו בוצע בצע ( חבקוק ב ) : <b>ישל .</b> ענין הסרה ושליפה כמו של נעליך ( שמות ג ) :
<h4>{יא}</h4>
<b>אורה .</b> אלמד כמו יורה דעה ( ישעיה כח ) : <b>אכחד .</b> אמנע :
<h4>{יב}</h4>
<b>חזיתם .</b> ראיתם :
<h4>{יג}</h4>
<b>עריצים .</b> חזקים :
<h4>{יד}</h4>
<b>למו חרב .</b> אל חרב וכן למו פי ( לקמן מ ) :
<h4>{טו}</h4>
<b>שרידיו .</b> הנשארים מהם :
<h4>{טז}</h4>
<b>יצבור .</b> ענין כרי וגל כמו ויצבור עפר ( חבקוק א ) :
<h4>{יח}</h4>
<b>כעש .</b> מין תולעת : <b>נוצר .</b> שומר :
<h4>{יט}</h4>
<b>יאסף .</b> ימות כמו יאסף אהרן ( במדבר כ ) : <b>פקח .</b> פתח כמו פוקח עורים ( תהלים קמו ) :
<h4>{כ}</h4>
<b>בלהות .</b> בהלות :
<h4>{כא}</h4>
<b>וישערהו .</b> רוח סערה יעקרו וכן כמוץ יסוער מגורן ( הושע יג ) :
<h4>{כג}</h4>
<b>ישפוק .</b> כמו יספוק בסמ''ך והוא מענין הכאה כמו ויספוק את כפיו ( במדבר כד ) : <b>עלימו כפימו .</b> עליו כפיו : <b>וישרוק .</b> הוא השמעת קול בקבוץ השפתים וכן ישום וישרוק ( ירמיה יט ) :
<h3>איוב פרק-כח</h3>
<h4>{א}</h4>
<b>יזוקו .</b> ענין יציקה כמו וזוקו מטר לאדו ( לקמן לו ) :
<h4>{ג}</h4>
<b>אבן .</b> ר''ל יסוד ועיקר :
<h4>{ד}</h4>
<b>גר .</b> ענין הזלה ושפיכה כמו מים מוגרים ( מיכה א ) : <b>הנשכחים .</b> אשר נשכחים וכן ההלכוא אתו ( יהושע י ) : <b>דלו .</b> הורמו והוגבהו כמו דלו עיני למרום ( ישעיה לח ) :
<h4>{ה}</h4>
<b>ותחתיה .</b> מקומה :
<h4>{ז}</h4>
<b>נתיב .</b> שביל ודרך : <b>עיט .</b> שם עוף מדברי וכן איה : <b>שזפתו .</b> ראתהו כמו עין שזפתו ( לעיל כ ) :
<h4>{ח}</h4>
<b>הדריכהו .</b> ענין צעדה והלוך והוא מל' דרך : <b>שחץ .</b> ענין גאוה וכן מלך על כל בני שחץ ( לקמן מא ) ובדרז''ל אנשי ירושלים אנשי שחץ הן ( שבת סב ) : <b>עדה .</b> עבר וכן עד ירח ( לעיל כה ) :
<h4>{ט}</h4>
<b>בחלמיש .</b> בצור חזק ולפי שלא יפול לשון חלמיש אלא על הצור אמר חלמיש מבלי זכר צור וכן חלמיש למעינו מים ( תהלים קיד ) :
<h4>{י}</h4>
<b>בצורות .</b> מלשון צור וסלע : <b>יאורים .</b> נחלי מים : <b>יקר .</b> ענין חשיבות :
<h4>{יא}</h4>
<b>מבכי .</b> ענין עומק המים וכן נבכי ים ( לקמן לח ) : <b>חבש .</b> ענין סגירה וכליאה כמו חבוש בטמון ( לקמן מ ) :
<h4>{יג}</h4>
<b>ערכה .</b> ענין השווי והשומא :
<h4>{טו}</h4>
<b>סגור .</b> זהב טוב הנסגר בכור הצורף להסיר הסיג : <b>מחירה .</b> ענינו דבר הנתון בערך שוויה כמו יקחו מקוה במחיר ( מ''א י ) :
<h4>{טז}</h4>
<b>תסולה .</b> תשובח כמו המסולאים בפז ( איכה ד ) : <b>בכתם אופיר .</b> מין זהב יקר הבא מאופיר : <b>בשוהם .</b> וספיר . שמות אבני יקר :
<h4>{יז}</h4>
<b>וזכוכית .</b> היא זכוכית לבנה היקרה מזהב כמ''ש רז''ל בזוגיתא חיורתא ( חולין פד ) : <b>פז .</b> זהב מזוקק :
<h4>{יח}</h4>
<b>ראמות וגביש .</b> שמות אבני יקר : <b>מפנינים .</b> הם המרגליות :
<h4>{יט}</h4>
<b>פטדת .</b> שם אבני יקר :
<h4>{כו}</h4>
<b>לחזיז .</b> כן יקרא הענן וכן ה' עושה חזוזים ( זכריה י ) : <b>קולות .</b> כמו וקולות ותחסר הוי''ו וכמוהו רבים :
<h4>{כז}</h4>
<b>ויספרה .</b> מלשון ספר :
<h3>איוב פרק-כט</h3>
<h4>{ג}</h4>
<b>בהלו .</b> ענין הארה וזריחה כמו עד ירח ולא יאהיל ( לעיל כה ) :
<h4>{ד}</h4>
<b>חרפי .</b> קדמותי ובדרז''ל חרפי ואפלי ( נדה סה ) : <b>בסוד .</b> ענין עצה על כי נעשה בסוד , או שהעצה למעשה היא כיסוד לבנין : <b>עלי אהלי .</b> אל אהלי :
<h4>{ו}</h4>
<b>בחמה .</b> כמו בחמאה והוא שומן החלב :
<h4>{ז}</h4>
<b>עלי קרת .</b> אצל הקריה והעיר :
<h4>{ח}</h4>
<b>ונחבאו .</b> הסתירו עצמם :
<h4>{ט}</h4>
<b>עצרו .</b> מנעו כמו ועצור במלין ( לעיל ד ) : <b>וכף .</b> כף היד :
<h4>{י}</h4>
<b>לחכם .</b> מל' חיך :
<h4>{יא}</h4>
<b>ותאשרני .</b> ענין שבח והלול כמו אשרי האיש ( תהלים א ) :
<h4>{טו}</h4>
<b>לפסח .</b> חגר ברגליו :
<h4>{יז}</h4>
<b>מתלעות .</b> הוא הפוך מן מלתעות כפירים ( שם כח ) והם השינים הגסות :
<h4>{יח}</h4>
<b>קני .</b> מדורי והוא מושאל מל' קן צפור ( דברים כב ) :
<h4>{יט}</h4>
<b>ילין .</b> ענין התמדה כמו תלן עיני ( לעיל יז ) : <b>בקצירי .</b> בענפי כמו ועשה קציר ( לעיל יד ) :
<h4>{כא}</h4>
<b>וידמו .</b> ושתקו כמו וידום אהרן ( ויקרא י ) : <b>למו עצתי .</b> אל עצתי :
<h4>{כב}</h4>
<b>ישנו .</b> מלשון שנוי : <b>תטוף .</b> ענין הזלה והוא מושאל לדבור וכן אל תטיפו יטיפון ( מיכה ב ) :
<h4>{כג}</h4>
<b>פערו .</b> פתחו כמו פערו עלי בפיהם ( לעיל טז ) : <b>למלקוש .</b> ענין איחור וכן וכרם רשע ילקשו ( לעיל כד ) וכן יקרא גשם המאוחר מלקוש :
<h4>{כד}</h4>
<b>יפילון .</b> ענין גרעון ופחיתות כמו נופל אנכי מכם ( לעיל יב ) :
<h3>איוב פרק-ל</h3>
<h4>{א}</h4>
<b>שחקו .</b> לעגו : <b>צעירים .</b> ענין מיעוט כמו ולא יצערו ( ירמיהו ל ) :
<h4>{ב}</h4>
<b>כלח .</b> זקנה כמו תבוא בכלח אלי קבר ( לעיל ה ) :
<h4>{ג}</h4>
<b>ובכפן .</b> ענין רעבון כמו לשוד ולכפן ( , שם ) : <b>גלמוד .</b> יחידי כמו הלילה ההוא יהי גלמוד ( לעיל ג ) : <b>העורקים .</b> הבורחים וכן אנכי בורחת ( בראשית טז ) ת''א ערקת : <b>אמש .</b> ר''ל חושך בחשכת הלילה כמו ויוכח אמש ( שם לא ) : <b>שואה ומשואה .</b> ענין חשך ושממון כמו יום שואה ומשואה ( צפניה א ) וכפל הדבר לרוב השממון :
<h4>{ד}</h4>
<b>הקוטפים .</b> ענין תלישה כמו וקטפת מלילות ( דברים כג ) : <b>מלוח .</b> שם עשב מה ובדרז''ל אבותינו היו אוכלין מלוחין וכו' ( קדושין סו ) : <b>עלי שיח .</b> עלי אילן כמו תחת אחד השיחים ( בראשית כא ) : <b>רתמים .</b> שם אילן מה כמו רותם אחד ( מ''א יט ) :
<h4>{ה}</h4>
<b>גו .</b> הוא התרגום של תוך : <b>יריעו .</b> ענין הרמח קול :
<h4>{ו}</h4>
<b>בערוץ .</b> ענין שבר וחריץ והוא מלשון לערוץ הארץ ( ישעיה ב ) : <b>חורי .</b> נקבים כמו חור פתן ( שם יא ) : <b>וכפים .</b> תרגום של סלע כיפא וכן ובכפים עלו ( ירמיה ד ) :
<h4>{ז}</h4>
<b>ינהקו .</b> הוא מושאל מצעקת הפרא כמ''ש הינהק פרא ( לעיל ו ) : <b>חרול .</b> מין קוצים וכן ממשק חרול ( צפניה ב ) יסופחו יתחברו ויתאספו כמו ספחני נא ( ש''א ב ) :
<h4>{ח}</h4>
<b>נבל .</b> כן יקרא אדם פחות ונבזה : <b>נכאו .</b> נדכאו ונשברו כמו תהגו אך נכאים ( ישעיה טז ) :
<h4>{יא}</h4>
<b>יתרי .</b> הוא חבל הקשת כמו כוננו חצם על יתר ( תהלים יא ) : <b>פתח .</b> ענין ההתרה כמו פתחת למוסרי ( שם קטז ) : <b>ורסן .</b> הוא ההושם בפי הסוס להטותו בו אל הדרך כמו במתג ורסן ( שם לב ) :
<h4>{יב}</h4>
<b>פרחח .</b> ענינו מי שהתחיל לצמוח ולהפריח שער זקנו ובדרז''ל פרחי כהונה ( מדות פ''ה ) ונכפל הלמ''ד הפעל כמו ביום סגריר ( משלי כז ) :
<h4>{יג}</h4>
<b>נתסו .</b> כמו נפצו בצד''י כי זסשר''ץ מתחלף והוא ענין שבירה : <b>להותי .</b> לשברי כמו יעוז בהותו ( תהלים נב ) : <b>יועילו .</b> מל' תועלת :
<h4>{יד}</h4>
<b>יאתיו .</b> יבואו כמו אתא בקר ( ישעיה כא ) :
<h4>{טו}</h4>
<b>נדיבתי .</b> כן תקרא הנפש על כי היא בעלת הנדיבות וכן נאמר ורוח נדיבה תסמכני ( תהלים נא ) :
<h4>{טז}</h4>
<b>עוני .</b> מל' עינוי ויסורין :
<h4>{יז}</h4>
<b>נקר .</b> ענין נקיבה ושבירה כמו יקרוה עורבי נחל ( משלי ל ) : <b>ועורקי .</b> כן יקראו הגידים בל' ערבי :
<h4>{יח}</h4>
<b>יתחפש .</b> ענינו חליפות והשתנות הכסות באחר' כמו התחפש ובוא במלחמה ( מ''א כב ) : <b>כפי .</b> כשעור כמו איש כפי אכלו ( שמות טז ) : <b>יאזרני .</b> יחגור אותי כמו אזור מתניו ( ישעיה יא ) :
<h4>{יט}</h4>
<b>הורני .</b> השליך אותי כמו ירה בים ( שמות טז ) :
<h4>{כ}</h4>
<b>עמדתי .</b> ענין שתיקה כמו עמדו לא ענו עוד ( לקמן לב ) :
<h4>{כא}</h4>
<b>תשטמני .</b> ענין נטירת האיבה כמו לו ישטמנו ( בראשית נ ) :
<h4>{כב}</h4>
<b>ותמוגגני .</b> מל' המגה והמסה :
<h4>{כג}</h4>
<b>מועד .</b> מיועד ומזומן :
<h4>{כד}</h4>
<b>בעי .</b> בקבר העשוי כתל ודגור והוא מל' לעי השדה ( מיכה א ) : <b>בפידו .</b> ענין שבר כמו ופיד שניהם ( משלי כד ) : <b>שוע .</b> מלשון ישועה ונפלה היו''ד וכאשר יאמר בול הרים ( לקמן מ ) מן יבול :
<h4>{כה}</h4>
<b>עגמה .</b> דאבה ובדוז''ל עגמת נפש ( מגילה כח ) :
<h4>{כו}</h4>
<b>ואיחלה .</b> מל' תוחלת :
<h4>{כז}</h4>
<b>רותחו .</b> נתחממו כמו רתח רתחיה ( יחזקאל כד ) והוא מענין חמלה וכאשר יאמר נכמרו רחמיו ( בראשית מג ) אשר גם הוא ענין חמום כמו כתנור נכמרו ( איכה ה ) : <b>דמו .</b> שתקו כמו וידמו למו עצתי ( לעיל כט ) : <b>קדמוני .</b> באו לפני וכן מדוע קדמוני ברכים ( לעיל ג ) :
<h4>{כח}</h4>
<b>קודר .</b> ענין שחרות כמו שמש וירח קדרו ( יואל ב ) :
<h4>{כט}</h4>
<b>לתנים .</b> מין נחש : <b>ורע .</b> וחבר : <b>לבנות יענה .</b> מין עוף :
<h4>{ל}</h4>
<b>חרה .</b> ענין יובש כמו נחר מפוח ( ירמיה ו ) : <b>חורב .</b> ענין חמימות כמו ביום אכלני חורב ( בראשית לד ) :
<h4>{לא}</h4>
<b>כנורי ועוגבי .</b> שמות כלי נגון :
<h3>איוב פרק-לא</h3>
<h4>{א}</h4>
<b>אתבונן .</b> ענין הסתכלות יתירה וכן ואתבונן אליו בבקר ( מ''א ג ) :
<h4>{ד}</h4>
<b>צעדי .</b> פסיעותי :
<h4>{ה}</h4>
<b>ותחש .</b> ותמהר כמו חשתי ולא התמהמהתי ( תהלי' קיט ) :
<h4>{ו}</h4>
<b>ישקלני .</b> מל' משקל : <b>במאזני .</b> בכף המאזנים :
<h4>{ז}</h4>
<b>אשורי .</b> רגלי שאני פוסע בם כמו תמוך אשורי ( שם יז ) : <b>מאום .</b> כמו מום או הוא מל' מאומה ור''ל דבר מה מעון :
<h4>{ח}</h4>
<b>ישורשו .</b> יעקרו השרשים , וכן מסעף פארה ( ישעיה י ) ומשפטו יסיר הסעיפים :
<h4>{י}</h4>
<b>יכרעון .</b> מל' כריעה וענינו השכיבה לזנות : <b>אחרין .</b> כמו אחרים במ''ם :
<h4>{יא}</h4>
<b>זמה .</b> מחשבה רעה כמו זמה היא ( ויקרא יח ) : <b>פלילים .</b> ענין משפט כמו אשר פללת לאחותך ( יחזקאל יז ) :
<h4>{יד}</h4>
<b>יפקד .</b> ענין זכרון והשגחה :
<h4>{טז}</h4>
<b>אכלה .</b> המתאוה לדבר ואינו משיגה קרוי כליון עינים :
<h4>{יח}</h4>
<b>אנחנה .</b> נהגתי אותה כמו ולא נחם ( שמות יג ) :
<h4>{כ}</h4>
<b>חלציו .</b> מתניו :
<h4>{כא}</h4>
<b>הניפותי .</b> הרימותי כמו לא תניף עליהם ברזל ( דברים כז ) :
<h4>{כב}</h4>
<b>ואזרועי .</b> האל''ף נוספת :
<h4>{כד}</h4>
<b>כסלי .</b> ענין בטחון כמו הלא יראתך כסלתך ( לעיל ד ) : <b>ולכתם .</b> הוא הזהב הטוב :
<h4>{כה}</h4>
<b>כביר .</b> הרבה כמו מזער לא כביר ( ישעיה טז ) :
<h4>{כו}</h4>
<b>יהל .</b> יאיר ויזרח כמו בהלו נרו ( לעיל כט ) : <b>יקר .</b> ענין הארה ובהירות וכן אור יקרות ( זכריה יד ) :
<h4>{כז}</h4>
<b>ותשק .</b> ענין חבור ודבוק והוא מושאל מל' נשיקה שהוא דבוק השפתים :
<h4>{כח}</h4>
<b>לאל .</b> באל ובאה הלמ''ד במקום הבי''ת וכן בוחר אתה לבן ישי ( ש''א ב ) ומשפטו בבן ישי :
<h4>{כט}</h4>
<b>בפיד .</b> ענינו כמו איד וכן אם בפידו להן שוע ( לעיל ל ) וענינו שבר ומקרה רעה : <b>והתעוררתי .</b> מל' ההערה והתגברות :
<h4>{ל}</h4>
<b>ולא נתתי .</b> לא עזבתי כמו ולא נתן סיחון ( במדבר כא ) :
<h4>{לב}</h4>
<b>לאורח .</b> הוא שם משותף להאיש הבא מהדרך ולהדרך עצמו :
<h4>{לג}</h4>
<b>בחבי .</b> כמו בחבאי באל''ף והוא מל' מחבואה :
<h4>{לד}</h4>
<b>אערוץ .</b> אשבור כמו בערוץ נחלים ( לעיל ל ) : <b>המון .</b> עם רב ולתוספת ביאור אמר רבה : <b>יחתני .</b> מל' חתת ושבר : <b>ואדום .</b> ואשתוק כמו וידום אהרן ( ויקרא י ) :
<h4>{לה}</h4>
<b>תוי .</b> כמו תאוי והוא מל' תאוה ותחסר האל''ף וכן ת''י רגוגי וכ''כ ולא תתאוה ( דברים ה ) ת''א ולא תירוג : <b>יענני .</b> מל' עניה ותשובה : <b>וספר .</b> הוא''ו היא במקום או :
<h4>{לו}</h4>
<b>אם לא .</b> הוא ענין שבועה כמו אם לא שויתי ודוממתי ( תהלים קלא ) : <b>אענדנו .</b> ענין עניבה וקשירה וכן ענדם על גרגרותיך ( משלי ו ) :
<h4>{לח}</h4>
<b>תלמיה .</b> הערוגות כמו תלמי שדי ( הושע י ) :
<h4>{לט}</h4>
<b>הפחתי .</b> הדאבתי כמו מפח נפש ( לעיל יא ) :
<h4>{מ}</h4>
<b>חוח .</b> מין קוץ : <b>באשה .</b> דומה הוא לשעורה וגרועה ממנה וכן ויעש באושים ( ישעיה ה ) שהיא מין דומה לענבים וגרועה מהם :
<h3>איוב פרק-לב</h3>
<h4>{א}</h4>
<b>וישבתו .</b> נחו ופסקו כמו שבת נוגש ( שם יד ) :
<h4>{ד}</h4>
<b>חכה .</b> המתין כמו לכן חכו לי ( צפניה ג ) :
<h4>{ו}</h4>
<b>זחלתי .</b> ענין אימה ופחד והוא מל' דחלתי בחלוף הזי''ן בדל''ת וכן ימי נזעכו ( לעיל יז ) שהוא מלשון נדעכו בדלי''ת : <b>מחות .</b> מלהגיד כמו ואחותי באזניכם ( לעיל יב ) :
<h4>{יא}</h4>
<b>הוחלתי .</b> ענין המתנה כמו ויחל עוד ( בראשית ח ) : <b>אזין .</b> אקשיב באזני :
<h4>{יב}</h4>
<b>ועדיכם .</b> ואליכם כמו תגע עדיך ( לעיל ד ) :
<h4>{יג}</h4>
<b>ידפנו .</b> ענין כתישה ודחיה כמו עלה נדף ( ויקרא כו ) :
<h4>{יד}</h4>
<b>ערך .</b> סדר :
<h4>{טז}</h4>
<b>עמדו .</b> שתקו וכן עמדתי ותתבונן בי ( לעיל ל ) :
<h4>{יח}</h4>
<b>מלתי .</b> כמו מלאתי באל''ף : <b>הציקתני .</b> ענין צר ודחוק כמו לא מוצק תחתיה ( לקמן לו ) : <b>רוח בטני .</b> חלל בטני ואוירו :
<h4>{יט}</h4>
<b>כאובות .</b> כנאדות ואין לו דומה במקרא :
<h4>{כ}</h4>
<b>וירוח .</b> מל' הרווחה והוא הפוך הדחק :
<h4>{כא}</h4>
<b>אכנה .</b> מל' כנוי שאינו שם העצמי וכן ובשם ישדאל יכנה ( ישעי' מד ) והדרך הוא שהרוצה להעלים שם מי מפני הכבוד וכדומה אז מזכירו בכנוי כאלו הכוונה על אחר :
<h4>{כב}</h4>
<b>כמעט .</b> ר''ל קרוב הדבר ומעט המרחק והכ''ף בא לאמתת הדבר : <b>ישאני .</b> ענין הבערה ושריפה כמו ותשא הארץ מפניו ( נחום א ) :
<h3>איוב פרק-לג</h3>
<h4>{ד}</h4>
<b>רוח .</b> רצון . כמו הנני נותן בו רוח ( ישעיה לז ) : <b>ונשמת .</b> מל' נשימה ונשיבה והוא ענין מאמר הבא בהפחת הרוח :
<h4>{ו}</h4>
<b>קורצתי .</b> נחתך ונחטב צלמי והוא מל' קרץ מצפון ( ירמיה מז ) :
<h4>{ז}</h4>
<b>תבעתך .</b> מל' בעתה ורעדה : <b>ואכפי .</b> מל' כפיה ונגישה כמו כי אכף עליו פיהו ( משלי טז ) :
<h4>{ט}</h4>
<b>זך .</b> מלשון זכות ובהירות : <b>חף .</b> נגרד ומנוקה ובדרז''ל למסמך לחפיפה טבילה ( נדה סו ) :
<h4>{י}</h4>
<b>תנואות .</b> עלילות ודברים המבוטלים וכן וידעתם את תנואתי ( במדבר יד ) ויתכן שהוא הפוך מן תואנה הוא מבקש ( שופטים יד ) :
<h4>{יא}</h4>
<b>בסד .</b> הם כבלי עצים לסגור בהם רגלי התפוס וכן ותשם בסד ( לעיל יג ) :
<h4>{יב}</h4>
<b>ירבה .</b> יגדל כמו ורבי המלך ( ירמי' מא ) :
<h4>{יד}</h4>
<b>ישורנה .</b> יראנה כמו אשורנו ולא קרוב ( במדבר כד ) :
<h4>{טז}</h4>
<b>ובמוסרם .</b> מוסר יסורים : <b>יחתום .</b> ענין גמר והשלמה וכן ועל החתום ( נחמיה י ) ובדרז''ל כל חותמי ברכות ( ברכות סג ) :
<h4>{יז}</h4>
<b>וגוה .</b> כמו וגאוה :
<h4>{יח}</h4>
<b>בשלח .</b> בחרב כמו ויעש שלח לרוב ( דה''ב לב ) :
<h4>{יט}</h4>
<b>והוכח .</b> ענין גמול עונש וכן והוכחתיו בשבט אנשים ( ש''ב ז ) : <b>איתן .</b> חזק כמו איתן מושבך ( במדבר כד ) :
<h4>{כ}</h4>
<b>וזהמתו .</b> ענין מיאוס ותיעוב ובדרז''ל ואין מעבירין הזוהמא ( חולין קה ) ור''ל המאוס והלכלוך :
<h4>{כא}</h4>
<b>ושפו .</b> ענין כתיתה כמו הוא ישופך ראש ( בראשית ג ) :
<h4>{כד}</h4>
<b>פדעהו .</b> כמו פדהו :
<h4>{כה}</h4>
<b>רטפש .</b> הוא מלה מורכבת מן רטוב ומן פש שהוא ענין רבוי כמו פשה תפשה ( ויקרא יג ) : <b>עלומיו .</b> נעוריו כמו בן מי זה העלם ( ש''א יז ) :
<h4>{כו}</h4>
<b>יעתר .</b> ענין מרבית התפלה כמו ויעתר יצחק ( בראשית כה ) :
<h4>{כז}</h4>
<b>ישור .</b> יצעד וילך כמו ואשרו בדרך בינה ( משלי ט ) : <b>העויתי .</b> העקמתי והוא מל' עון ועיות :
<h4>{לג}</h4>
<b>ואאלפך .</b> אלמדך כמו יאלף עונך פיך ( לעיל טו ) :
<h3>איוב פרק-לד</h3>
<h4>{ב}</h4>
<b>ויודעים .</b> בעלי דעה :
<h4>{ו}</h4>
<b>אכזב .</b> ענין הפסקה כמו אשר לא יכזבו מימיו ( ישעיה כח ) : <b>אנוש .</b> כאוב ביותר כמו אנושה מכותיה ( מיכה א ) :
<h4>{ט}</h4>
<b>יסכן .</b> ענין הנאה ותועלת כמו הלאל יסכן גבר ( לעיל כג ) : <b>ברצותו .</b> מל' רצוי ורצון :
<h4>{י}</h4>
<b>חלילה .</b> חולין וגנאי :
<h4>{יא}</h4>
<b>ימציאנו .</b> ענין הזמנה והושטה כמו וימציאו בני אהרן ( ויקרא ט ) :
<h4>{יג}</h4>
<b>פקד .</b> צוה כמו והוא פקד עלי ( עזרא א ) :
<h4>{יד}</h4>
<b>יאסוף .</b> יכניס :
<h4>{יז}</h4>
<b>יחבוש .</b> ענין ממשלה ע''ש שהוא חובש במאסר את המחוייב וכן לא אהיה חובש ( ישעיה ג ) : <b>כביר .</b> חזק :
<h4>{יט}</h4>
<b>שוע .</b> נדיב כמו ולכילי לא יאמר שוע ( שם לב ) :
<h4>{כ}</h4>
<b>יגועשו .</b> ענין התנודה והתנוע החזקה כמו וכנהרות יתגעשו ( ירמיה מו ) : <b>אביר .</b> כח ואומץ :
<h4>{כג}</h4>
<b>עוד .</b> ענין תוספ' וריבוי וכן ויבך על צואריו עוד ( בראשית מו ) :
<h4>{כד}</h4>
<b>ירוע .</b> ירוצץ כמו תרועם בשבט ברזל ( תהלים ב ) :
<h4>{כה}</h4>
<b>מעבדיהם .</b> מעשיהם כי תרגום של מעשה הוא עובדא : <b>וידכאו .</b> נשברו ונכתתו :
<h4>{כו}</h4>
<b>תחת .</b> בעבור כמו עין תחת עין ( שמות כא ) : <b>ספקם .</b> ענין הכאה כמו ויספוק את כפיו ( במדבר כד ) :
<h4>{כט}</h4>
<b>ירשיע .</b> יחריד ויבלבל וכן ובכל אשר יפנה ירשיע ( ש''א יד ) : <b>ישורנו .</b> יראנו כמו אשורנו ולא קרוב ( במדבר כד ) :
<h4>{ל}</h4>
<b>חנף .</b> רשע המחניף ליצרו ועושה פתויו :
<h4>{לא}</h4>
<b>נשאתי .</b> אשא ואסבול : <b>אחבול .</b> אשחית :
<h4>{לב}</h4>
<b>בלעדי .</b> הוא כמו מלבד וכן בלעדי רק אשר אכלו הנערים ( בראשית יד ) : <b>אחזה .</b> אראה כמו ואתה תחזה ( שמות יח ) : <b>הורני .</b> למדני :
<h4>{לו}</h4>
<b>אבי .</b> ענין תאוה ורצון כמו לא אבה יבמי ( דברים כה ) :
<h4>{לז}</h4>
<b>יספוק .</b> די הספוק ור''ל הרבה מאד כמו במלאות ספקו ( לעיל כ ) :
<h3>איוב פרק-לה</h3>
<h4>{ג}</h4>
<b>יסכן .</b> ענין הנאה ותועלת כמו לא יסכן גבר ( לעיל לד ) :
<h4>{ה}</h4>
<b>ושור .</b> וראה כמו אשורנו ולא קרוב ( במדבר כד ) :
<h4>{ט}</h4>
<b>ישועו .</b> יצעקו :
<h4>{י}</h4>
<b>נותן .</b> אומר כמו ולא נתן תפלה ( לעיל א ) : <b>זמירות .</b> מל' זמר ורננה :
<h4>{יא}</h4>
<b>מלפנו .</b> כמו מאלפנו באל''ף והוא ענין למוד כמו ואאלפך חכמה ( לעיל לג ) :
<h4>{יג}</h4>
<b>ישורנה .</b> יראנה :
<h4>{יד}</h4>
<b>ותחולל .</b> ענין תפלה כמו ויחל משה ( שמות לב ) :
<h4>{טו}</h4>
<b>פקד .</b> חסר כמו ויפקד מקום דוד ( ש''א כ ) : <b>אפו .</b> פניו כמו בזעת אפיך ( בראשית ג ) : <b>בפש .</b> ענין רבוי כמו פשה תפשה ( ויקרא יג ) :
<h4>{טז}</h4>
<b>יפצה .</b> יפתח כמו פציתי פי ( שופטים יא ) : <b>יכביר .</b> ירבה כמו לא כביר ( ישעיה טז ) :
<h3>איוב פרק-לו</h3>
<h4>{ב}</h4>
<b>כתר .</b> ענין המתנה כי ולתורתו איים ייחלו ( שם מב ) ת''י יכתרון : <b>זעיר .</b> מעט עמו זעיר שם ( שם כח ) : <b>ואחוך .</b> ואגיד לך כמו אחוך שמע לי ( לעיל טו ) :
<h4>{ו}</h4>
<b>ומשפט .</b> ענינו דבר הראוי והצורך וכן מה יהיה משפט הכהנים ( דברים יח ) :
<h4>{ז}</h4>
<b>יגרע .</b> מל' גרעון : <b>לכסא .</b> כמו בכסא למ''ד במקום הבי''ת וכן ישבת לכסא ( תהלים ט ) :
<h4>{ח}</h4>
<b>בזקים .</b> בשלשלאות כמו בזקים יעבורו ( ישעיה מה ) : <b>בחבלי .</b> מל' חבל ויתר : <b>עוני .</b> ענויים ויסורין :
<h4>{יא}</h4>
<b>בנעימים .</b> ענין המתיקות והיופי :
<h4>{יב}</h4>
<b>בשלח .</b> בחרב כמו מעבור בשלח ( לעיל לג ) :
<h4>{יד}</h4>
<b>בקדשים .</b> הם המזומנים למשכב הזנות כמו ולא יהיה קדש ( דברים כג ) :
<h4>{טו}</h4>
<b>יחלץ .</b> יוציא וישלוף כמו חלוץ הנעל ( שם כה ) : <b>בלחץ .</b> ענין הדחק כמו ולחצו אתכם ( עמוס ו ) :
<h4>{טז}</h4>
<b>הסיתך .</b> מל' הסתה ופתוי : <b>מוצק .</b> צר ודוחק כמו ורוחב מים במוצק ( לקמן לז ) :
<h4>{יח}</h4>
<b>בשפק .</b> כמו בספק בסמ''ך וענינו די הספיק והצורך : <b>כופר .</b> מל' פדיון כמו אם כופר יושת עליו ( שמות כא ) :
<h4>{יט}</h4>
<b>שועך .</b> מל' שוע ונדיב ושררה : <b>מאמצי .</b> מל' אומץ וחוזק :
<h4>{כ}</h4>
<b>תשאף .</b> ענין תאוה וחשק כמו כעבד ישאף צל ( לעיל ז ) : <b>לעלות .</b> עניין סלוק כמו כעלות גדיש בעתו ( לעיל ה ) :
<h4>{כא}</h4>
<b>מעוני .</b> ענין הכנעה כמו מאנת לענות מפני ( שמות י ) :
<h4>{כב}</h4>
<b>מורה .</b> משליך כמו ירה בים ( שם טז ) :
<h4>{כג}</h4>
<b>דרכו .</b> הנהגתו :
<h4>{כד}</h4>
<b>תשגיא .</b> תגדיל כמו כארז בלבנון ישגה ( תהלים צב ) : <b>שוררו .</b> ראו כמו ישור שחקים ( לעיל לה ) :
<h4>{כה}</h4>
<b>חזו .</b> ראו כמו בלעדי אחוה ( לעיל לד ) :
<h4>{כז}</h4>
<b>יגרע .</b> מלשון גרעון וחסרון : <b>נטפי .</b> מל' טיפין : <b>יזוקו .</b> ענין יציקה כמו ומקום לזהב יזוקו ( לעיל כח ) : <b>לאדו .</b> לעננו כמו ואד יעלה מן הארץ ( בראשית ב ) :
<h4>{כח}</h4>
<b>יזלו .</b> יטיפו כמו תזל כטל אמרתי ( דברים לב ) : <b>ירעפו .</b> גם הוא ענין נטיפה כמו יערוף כמטר לקחי ( , שם ) : <b>רב .</b> גדול וחשוב כמו ורבי המלך ( ירמיה מא ) :
<h4>{כט}</h4>
<b>תשואות .</b> ענין תמיה ורעש כמו תשואות חן חן לה ( זכריה ד ) :
<h4>{ל}</h4>
<b>אורו .</b> ענינו המטר וכן כל אור האמור בענין והוא מלשון יורה ומלקוש ( דברים יא ) :
<h4>{לא}</h4>
<b>למכביר .</b> להרבות כמו מזער לא כביר ( ישעיה טו ) :
<h4>{לב}</h4>
<b>כפים .</b> כן יקראו העננים לפי שבתחלה נראה ככף היד כענין שנאמר עב קטנה ככף איש ( מ''א יא ) , או לפי שהם כמו כפה על ראשי בני האדם : <b>במפגיע .</b> ענין תפלה כמו ואל תפגע בי ( ירמיה ז ) :
<h4>{לג}</h4>
<b>רעו .</b> מלשון תרועה והוא קול הרעם : <b>על .</b> ממעל כמו נאום הגבר הוקם על ( ש''ב כג ) :
<h3>איוב פרק-לז</h3>
<h4>{א}</h4>
<b>ויתר .</b> ענין קפיצה ודלוג כמו לנתר בהן על הארץ ( ויקרא יא ) :
<h4>{ב}</h4>
<b>ברגז .</b> ענין רעד וחרדה כמו רגזו ואל תחטאו ( תהלים ד ) : <b>והגה .</b> ענין דבור כמו ולשוני תהגה ( שם לה ) :
<h4>{ג}</h4>
<b>ישרהו .</b> מל' ישר ושוה : <b>כנפות .</b> קצות :
<h4>{ד}</h4>
<b>גאונו .</b> מל' גאוה : <b>יעקבם .</b> ענין סוף ואחרית כעקב הזה שהוא סוף הרגל :
<h4>{ו}</h4>
<b>הוא .</b> כמו היה ובאו הוי''ו ואל''ף במקום היו''ד והה''א :
<h4>{ז}</h4>
<b>ביד .</b> הוא כמו בתוך וכן ביד שני צנתרות ( זכריה ד ) : <b>יחתום .</b> יסתום ויסגיר כמו כי חתום הוא ( ישעיה כט ) : <b>אנשי מעשהו .</b> יחסר הנסמך והראוי אנשי מעשה ומעשהו וכן הארון הברית ( יהושע ג ) ומשפטו הארון ארון הברית :
<h4>{ח}</h4>
<b>במו ארב .</b> בארב כמו במו פי אתחנן ( לעיל יט ) : <b>ובמעונותיה .</b> ענין מדור כמו מעון אתה היית ( תהלים צ ) :
<h4>{ט}</h4>
<b>וממזרים .</b> מזלות וכן התוציא מזרות ( לקמן לח ) , ובא הרי''ש במקום הלמ''ד וכן וידע אלמנותיו ( יחזקאל יט ) והיא כמו ארמנותיו ובא הלמ''ד במקום הרי''ש : <b>קרה .</b> מל' קור החורף :
<h4>{י}</h4>
<b>מנשמת .</b> ענין נשיבת הרוח כמו מנשמת אלוה יאבדו ( לעיל ד ) : <b>קרח .</b> הוא הגליד הנקפה מן הקור כמו משליך קרחו כפיתים ( תהלים קמז ) : <b>במוצק .</b> במקום צר ודחוק כמו רחב לא מוצק ( לעיל לז ) :
<h4>{יא}</h4>
<b>ברי .</b> מל' ברור ונקי : <b>יפיץ .</b> יפזר כמו ואפיץ אותם ( יחזקאל לו ) :
<h4>{יב}</h4>
<b>בתחבולותיו .</b> ענין ההתחכמות בדבר מה : <b>תבל ארצה .</b> מקום המיושב שבארץ נקרא חבל ור''ל במקום המיושב שבארץ או כפל המלה בשמות נרדפות כמו אדמת עפר ( דניאל יב ) :
<h4>{יג}</h4>
<b>לשבט .</b> ענין עונש הפורענות כמו בשבט עברתו ( איכה ג ) : <b>ימציאהו .</b> ענין הזמנה והושטה כמו וכאורח איש ימציאנו ( לעיל לד ) :
<h4>{יד}</h4>
<b>עמוד .</b> שתוק כמו עמדו לא ענו ( לעיל לב ) :
<h4>{טו}</h4>
<b>והופיע .</b> הזריח והוא מושאל על הגלות המטר והראותו :
<h4>{טז}</h4>
<b>מפלשי .</b> כמו מפרשי בחלוף הלמ''ד ברי''ש וכמו מזלות מזרות :
<h4>{יח}</h4>
<b>תרקיע .</b> ענץ פרישה ושטיחה כמו לרוקע הארץ ( תהלים קלו ) ומשפטו התרקיע בה''א התימה וקצר בדבר המובן וכמוהו רבים : <b>לשחקים .</b> באה הלמ''ד במקום את וכן הרגו לאבנר ( ש''ב ו ) : <b>כראי .</b> מלשון ראיה ומראה : <b>מוצק .</b> מלשון יציקה :
<h4>{כ}</h4>
<b>יבולע .</b> ענין ההסתר כמו כבלע את הקדש ( במדבר ד ) :
<h4>{כא}</h4>
<b>בהיר .</b> מאיר ומזהיר :
<h4>{כב}</h4>
<b>מצפון .</b> ענין טמון ונסתר ואחז בלשון מליצה נאותה על שזהב בא מפאת הצפון : <b>זהב .</b> רצה לומר מזוקק ונקי כזהב וכן המריקים מעליהם הזהב ( זכריה ד ) : <b>יאתה .</b> יבא כמו ואתה מרבבות קדש ( דברים לג ) : <b>הוד .</b> ענינו כמו הדר ופאר :
<h4>{כג}</h4>
<b>שגיא .</b> גדול כמו תשגיא פעלו ( לעיל לו ) : <b>יענה .</b> מלשון ענויים ויסורין :
<h3>איוב פרק-לח</h3>
<h4>{ג}</h4>
<b>אזר .</b> חגור : <b>כגבר .</b> ר''ל כאיש גבור : <b>חלציך .</b> מתניך :
<h4>{ד}</h4>
<b>איפה .</b> איה פה :
<h4>{ה}</h4>
<b>קו .</b> חבל המדה :
<h4>{ו}</h4>
<b>אדניה .</b> הם הדברים אשר יעמידו עליהם העמודים כמו אדני החצר ( שמות לח ) : <b>הטבעו .</b> מל' טביעה והתחיבה בעומק : <b>ירה .</b> השליך כמו ירה בים ( שם טו ) : <b>פנתה .</b> מל' פנה וזוית :
<h4>{ז}</h4>
<b>ברן .</b> מל' רננה : <b>כוכבי בקר .</b> הוא כמו כוכבי אור כי בקר ואור אחד הוא והכוונה היא על כוכבי לכת המאירים ביותר וכן הללוהו כל כוכבי אור ( תהלים קמח ) : <b>ויריעו .</b> מל' תרועה : <b>בני אלהים .</b> הם המלאכים וכן ויבאו בני אלהים ( לעיל א ) :
<h4>{ח}</h4>
<b>ויסך .</b> ענין מחיצה וגדר כמו ויסך אלוה בעדו ( לעיל ג ) : <b>בגיחו .</b> ענין המשכה כמו כי יגיח ירדן ( לקמן נו ) :
<h4>{ט}</h4>
<b>חתולתו .</b> ענין כריכה ועטיפה כמו והחתל לא חתלת ( יחזקאל טז ) :
<h4>{י}</h4>
<b>ואשבור .</b> מל' גאוה כי בהרמת כעין מטה עשוי לסגור בו את הדלתות :
<h4>{יא}</h4>
<b>עד פה .</b> עד הנה : <b>בגאון .</b> מל' גאוה כי בהרמת הגלים נראים כאלו מתגאים כי יגבהו למעלה ומשמיעים קול גדול :
<h4>{יב}</h4>
<b>השחר .</b> היא כמו בקר :
<h4>{יג}</h4>
<b>וינערו .</b> ענין הנפילה מן הדבר אשר ינענעו בכח רב כמו גם חצני נערתי ( נחמיה ה ) :
<h4>{יד}</h4>
<b>חותם .</b> צורה כמו חותם תכנית ( יחזקאל כח ) :
<h4>{טו}</h4>
<b>רמה .</b> גבוה ונשאה :
<h4>{טז}</h4>
<b>נבכי .</b> עומק הים כמו מבכי נהרות ( לעיל כח ) :
<h4>{יז}</h4>
<b>שערי מות ושערי צלמות .</b> על הקבר יאמר וכפל הדבר במ''ש :
<h4>{יט}</h4>
<b>אי זה .</b> אנה זה :
<h4>{כג}</h4>
<b>קרב .</b> גם הוא ענין מלחמה כמו המלמד ידי לקרב ( תהלים קמד ) :
<h4>{כד}</h4>
<b>יפץ .</b> יפזר כמו ויפץ העם ( שמות ה ) :
<h4>{כה}</h4>
<b>פלג .</b> ענין חלוקה כמו נפלגה הארץ ( בראשית י ) : <b>לשטף .</b> מרוצת המתים כמו ורוחו כנחל שוטף ( ישעיה ל ) : <b>תעלה .</b> חפירה כמו ויעש תעלה ( מ''א יח ) : <b>לחזיז .</b> כן יקרא הענן כמו ה' עושה חזיזים ( זכריה י ) : <b>קולות .</b> כמו וקולות :
<h4>{כז}</h4>
<b>שואה ומשואה .</b> חשך ושממה וכן אמש שואה ומשואה ( לעיל ל ) :
<h4>{כח}</h4>
<b>אגלי .</b> ענין מעין כמו גלות מים ( יהושע טו ) והאל''ף נוספת כמו האל''ף מן ואחותי באזניכם ( לעיל יג ) :
<h4>{כט}</h4>
<b>הקרח .</b> הוא הגליד שע''פ המים הנקפה מן הקור וכן כעין הקרח הנורא ( יחזקאל א ) : <b>וכפור .</b> הנופל בימי הקור בעת השחר וכן כפור כאפר יפזר ( תהלים קמז ) :
<h4>{ל}</h4>
<b>יתחבאו .</b> מל' מחבואה ומסתור :
<h4>{לא}</h4>
<b>מעדנות .</b> ענין קשורים וכן וילך אליו אגג מעדנות ( ש''א טו ) ובדרז''ל המתיר ראשי מעדנים ( כלים פ''כ ) :
<h4>{לב}</h4>
<b>מזרות .</b> כמו מזלות הרי''ש במקום הלמ''ד וכן וממזרים קרה ( לעיל לו ) : <b>על בניה .</b> עם בניה וסמוך להם וכן ויבאו האנשים על הנשים ( שמות לה ) : <b>תנחם .</b> תנהיגם כמו ולא נחם אלהים ( שם יג ) :
<h4>{לג}</h4>
<b>משטרו .</b> מל' שוטר והוא ענין ממשלה מה :
<h4>{לד}</h4>
<b>ושפעת .</b> ענין רבוי כמו שפעת גמלים ( ישעיה ס ) :
<h4>{לו}</h4>
<b>בטוחות .</b> בכליות ויקראו כן ע''ש שהם טוחות ומכסות בחלב והוא מל' וטח את הבית ( ויקרא יד ) : <b>לשכוי .</b> הלב נקרא כן לפי שהוא צופה ומביט את הנולדות ותרגומו של שדה צופים ( במדבר כג ) הוא חקל סכותא וכן נאמר עברו משכיות לבב ( תהלים עג ) :
<h4>{לז}</h4>
<b>יספר .</b> מל' ספיר והוא שם אבן יקר הבהיר מאד ור''ל עושה אותם בהירים כספיר : <b>ונבלי .</b> ונודות כמו ונבליהם ינפצו ( ירמיה מח ) ועל העננים יאמר בל' שאלה :
<h4>{לח}</h4>
<b>בצקת .</b> מל' יציקה והתכה : <b>רגבים .</b> הם חתיכות עפר כמו רגבי נחל ( לעיל כא ) :
<h4>{מ}</h4>
<b>ישוחו .</b> יכופפו קומתם כמו קודר שחותי ( תהלים לה ) : <b>במעונות .</b> מל' מעון ומדור : <b>למו ארב .</b> לארוב וכן למו פי ( לקמן מ ) :
<h4>{מא}</h4>
<b>צידו .</b> ענין מזון כמו לחם צידם ( יהושע ט ) :
<h3>איוב פרק-לט</h3>
<h4>{א}</h4>
<b>יעלי סלע .</b> הוא תיש הבר : <b>חולל .</b> חיל וחבלי לידה וכן חלנו כמו ילדנו ( ישעיה כו ) : <b>תשמור .</b> ענין השגחה על דבר מה שלא יעבור המועד וכן משמרות כהונה ולויה יקראו כן עש''ז :
<h4>{ג}</h4>
<b>תכרענה .</b> מל' כריעה על הברכים : <b>תפלחנה .</b> ענין בקיעה כמו יפלח כליותי ( לעיל טז ) ור''ל יצאו דרך הבקיעה ודוגמתו מקבת בור נקרתם ( ישעיה נא ) ומשפטו יצאתם דרך נקרה : <b>חבליהם .</b> חבלי הלידה :
<h4>{ד}</h4>
<b>יחלמו .</b> ענין בריאות כמו בריר חלמות ( לעיל ו ) : <b>בבר .</b> ויוצא אותו החוצה ( בראשית טו ) ת''א לברא :
<h4>{ה}</h4>
<b>פרא .</b> הוא חמור הבר : <b>חפשי .</b> לחירות : <b>ומוסרות .</b> קשרי רצועות העול כמו מוסרות ומוטות ( ירמיה כז ) : <b>ערוד .</b> פרא למוד מדבר ( שם ב ) תרגומו כערודא :
<h4>{ו}</h4>
<b>ערבה .</b> מלחה . עניינם כמו מדבר וכן בארץ ערבה ושוחה ( שם ) וכמו ארץ מלחה ( שם טז ) :
<h4>{ז}</h4>
<b>תשואות .</b> ענין המיה ורעש כמו תשואות חן ( זכריה ד ) : <b>נוגש .</b> הוא הכופה על המלאכה :
<h4>{ח}</h4>
<b>יתור .</b> ירגל כמו מתור הארץ ( במדבר יב ) :
<h4>{ט}</h4>
<b>היאבה .</b> הירצה כמו לא אבה יבמי ( דברים כה ) : <b>רים .</b> כמו ראם והיא חיה גדולה : <b>ילין .</b> ענין התמדה כמו צדק ילין בה ( ישעיה א ) : <b>אבוסך .</b> הוא המקום שמאכילין שם את הבהמות כמו וחמור אבוס בעליו ( שם ) :
<h4>{י}</h4>
<b>בתלם עבותו .</b> הבי''ת משמשת בשנים כאלו אמר בתלם בעבותו ותלם היא הערוגה הנעשה בחרישה כמו תלמי שדי ( הושע יב ) : <b>ישדד .</b> ענין כתישת רגבי העפר וכן ישדד לו יעקב ( שם י ) :
<h4>{יא}</h4>
<b>ותעזוב .</b> ענין הנחה : <b>יגיעך .</b> התבואה הבא בעמל ויגיעה :
<h4>{יב}</h4>
<b>יאסוף .</b> יכניס אל הבית :
<h4>{יג}</h4>
<b>כנף .</b> בעל כנף וכן כל עוף כנף ( בראשית א ) ור''ל בעל כנף ששמו רננים : <b>נעלסה .</b> ענץ שמחה וגילה כמו נתעלסה באהבים ( משלי ז ) : <b>אם .</b> הוא כמו או וכן יאמר בהפך או במקום אם וכמ''ש או נודע כי שור נגח הוא ( שמות כא ) : <b>אברה .</b> ענינו כמו כנף וכן אבר כיונה ( תהלים נה ) ור''ל בעל כנף חסידה או נוצה והם שמות מיני עופות :
<h4>{טו}</h4>
<b>תזורה .</b> ענין מעוך להוציא הבלוע וכן והזורה תבקע אפעה ( ישעיה נט ) : <b>תדושה .</b> מל' דישה וכתישה :
<h4>{טז}</h4>
<b>הקשיח .</b> הוא מלה מורכבת מן קשה ומן סח ור''ל הקשה לבה וסחה מדעתה ועם כי היא בשי''ן וכן תקשיח לבנו מיראתך ( שם סג ) :
<h4>{יז}</h4>
<b>השה .</b> השכיחה כמו אתם ישראל לא תנשני ( שם מד ) :
<h4>{יח}</h4>
<b>תמריא .</b> מל' מרי ומרד : <b>תשחק .</b> תלעג :
<h4>{כ}</h4>
<b>התרעישנו .</b> מל' רעש : <b>הוד .</b> הדר ופאר : <b>נחרו .</b> הקול היוצא מנחיריו הם נקבי האף וכן נחרת סוסיו ( ירמיה ח ) אימה ופחד :
<h4>{כא}</h4>
<b>יחפרו .</b> ירגלו ויחפשו כמו לחפור את הארץ ( יהושע ב ) : <b>נשק .</b> כלי זיין כמו בנשק יבערו ( יחזקאל לט ) :
<h4>{כב}</h4>
<b>יחת .</b> יפחד כמו אל תחת ( ירמיה א ) :
<h4>{כג}</h4>
<b>אשפה .</b> כן נקרא נרתק החצים כמו אשפתו כקבר פתוח ( שם ה ) : <b>להב .</b> ברזל החנית והכדון יקראו להב כי יבריקו כלהב אש וכן ולהבת חניתו ( ש''א יז ) :
<h4>{כד}</h4>
<b>ורוגז .</b> ענין חרדה ומהירות התנועה : <b>יגמא .</b> ענין בליעה ושתיה כמו הגמיאיני נא ( בראשית כד ) :
<h4>{כה}</h4>
<b>בדי .</b> בהרבה כמו בדי אש ( ירמי' כא ) : <b>האח .</b> הוא ל' שמחה כמו האח נפשנו ( תהלים לה ) : <b>יריח .</b> מל' ריח ור''ל ירגיש : <b>רעם .</b> כמו רעש :
<h4>{כו}</h4>
<b>יאבר .</b> מל' אברה וכנף ור''ל יעוף בכנפיו : <b>נץ .</b> שם עוף :
<h4>{כז}</h4>
<b>קנו .</b> מלשון קן ומדור :
<h4>{כח}</h4>
<b>שן סלע .</b> כן יקרא החדוד הבולט מן הסלע וכן שן הסלע מהעבר מזה ( ש''א יד ) והוא מושאל משן הפה הבולט : <b>ומצודה .</b> מגדל גבוה כמו מצדות סלעים ( ישעיה לג ) :
<h4>{כט}</h4>
<b>חפר .</b> מרגל ומחפש :
<h4>{ל}</h4>
<b>ואפרוחיו .</b> כן יקראו העופות בקטנותם כמו אפרוחים או בצים ( דברים כב ) : <b>יעלעו .</b> יבלעו כמו ושמת שכין בלועך ( משלי כג ) :
<h3>איוב פרק-מ</h3>
<h4>{ב}</h4>
<b>הרוב .</b> מל' ריב : <b>יסור .</b> מל' מוסר :
<h4>{ד}</h4>
<b>למו פי .</b> אל פי כמו למו עצתי ( לעיל כט ) :
<h4>{ז}</h4>
<b>אזר .</b> חגור : <b>כגבר .</b> כאיש גבור : <b>חלציך .</b> מתניך :
<h4>{ח}</h4>
<b>תפר .</b> מל' הפרה ובטול :
<h4>{ט}</h4>
<b>זרוע .</b> ענין כח כי הוא נתון בזרוע : <b>תרעם .</b> מל' רעם ורעש :
<h4>{י}</h4>
<b>עדה .</b> מל' עדי וקשוט : <b>גאון .</b> גאוה :
<h4>{יא}</h4>
<b>הפץ .</b> פזר כמו יפץ קדים ( לעיל לח ) : <b>עברות .</b> מל' עברה וזעם :
<h4>{יב}</h4>
<b>הכניעהו .</b> מל' הכנעה : <b>והדוך .</b> ענין כתישה כמו תשב אנוש עד דכא ( תהלים צ ) :
<h4>{יג}</h4>
<b>טמנם .</b> ענין ההסתרה במקום נסתר כמו והנם טמונים בארץ ( יהושע ז ) : <b>חבוש .</b> ענין תפיסה וסגירה כמו מבכי נהרות חבש ( לעיל כח ) :
<h4>{טו}</h4>
<b>נא .</b> עתה : <b>בהמות .</b> כך שמו בהמות וכמ''ש בהמות בהררי אלף ( תהלים נ ) והוא שור הבר :
<h4>{טז}</h4>
<b>ואונו .</b> וכחו כמו מצאתי און לי ( הושע יב ) : <b>בשרירי .</b> בעבורו כמו שררך אגן הסהר ( ש''ה ז ) :
<h4>{יז}</h4>
<b>יחפוץ .</b> יחפוז צד''י במקום זי''ן כי זסשר''ץ מתחלף והוא מל' חפזון ומהירות : <b>פחדיו .</b> ביציו כי מרוח אשך ( ויקרא כא ) ת''א מריס פחדין : <b>ישורגו .</b> ענין סעיף וענף כמו הלבינו שריגיה ( יואל א ) :
<h4>{יח}</h4>
<b>אפיקי .</b> ענין חוזק כמו ומזיח אפיקים רפה ( לעיל יב ) : <b>גרמיו .</b> עצמיו כמו תשבר גרם ( משלי כה ) : <b>כמטיל .</b> ענין משא כבד כמו ונטל החול ( שם כז ) :
<h4>{כ}</h4>
<b>בול .</b> כמו יבול בחסרון פ''א הפעל וכן כל תוכל ( לקמן מב ) ומשפטו יכל ויבול ענינו צמח האדמה כמו יבול הארץ ( שופטים ו ) :
<h4>{כא}</h4>
<b>צאלים .</b> מל' צל : <b>ובצה .</b> עניינו טיט הלח כמו היגאה גומא בלא בצה ( לעיל ח ) :
<h4>{כב}</h4>
<b>יסוכוהו .</b> מלשון סכך : <b>ערבי נחל .</b> שם אילני סרק הגדלים אצל הנחל :
<h4>{כג}</h4>
<b>יעשוק .</b> מל' עושק וגזל : <b>נהר .</b> ר''ל כל נהר אשר ישתה ממנו : <b>יחפוז .</b> מל' חפזון ומהירות : <b>יגיח .</b> ענין המשכה כמו בגיחו מרחם יצא ( לעיל לח ) :
<h4>{כד}</h4>
<b>בעיניו .</b> הבי''ת תבא במקום עד כמו בהשמים חסדך ( תהלים לו ) ומשפטו עד השמים ועיניו הוא ענין מעין מים כמו עין המים ( בראשית טו ) :
<h4>{כה}</h4>
<b>בחכה .</b> הוא מכלי הצדיה כמו משליכי ביאור חכה ( ישעיה יט ) : <b>תשקיע .</b> ענין שימת הדבר בעומק כמו ככה תשקע בבל ( ירמיה נא ) :
<h4>{כו}</h4>
<b>אגמון .</b> וחוח . גם הם מכלי הצדיה האגמון הוא כעין מחט כפוף כגומא שע''פ המים :
<h4>{ל}</h4>
<b>יכרו .</b> ענין סעודה כמו כרה גדולה ( מ''ב ו ) : <b>חברים .</b> בעלי הקסמים כמו וחובר חבר ( דברים יח ) : <b>יחצוהו .</b> ענין חלוקה כמו ותחץ לארבע רוחות ( דניאל יא ) : <b>כנענים .</b> סוחרים כמו כנענים נכבדי ארץ ( ישעיה כג ) :
<h4>{לא}</h4>
<b>התמלא .</b> ענין חתוך וכריתה כמו ימולל ויבש ( תהלים צ ) : <b>בשכות .</b> מל' סכין ועם היא בשי''ן וכן ושמת שכין בלועיך ( משלי כג ) : <b>ובצלצל .</b> הוא שם כלי מכלי הצדיה אשר בו יוצלל וישקע ראש הדג והוא מלשון צללו כעופרת ( שמות טו ) שר''ל נשקעו בעומק :
<h3>איוב פרק-מא</h3>
<h4>{א}</h4>
<b>יוטל .</b> יושלך :
<h4>{ב}</h4>
<b>יעורנו .</b> מל' התעוררות :
<h4>{ד}</h4>
<b>בדיו .</b> אבריו וכן יאכל בדי עורו ( לעיל יח ) והוא מושאל מבדי האילן : <b>ודבר גבורות .</b> וענין גבורות כמו על דבר פעור ( במדבר כה ) : <b>וחין .</b> כמו וחן היות לדוד ניר ( מ''א יא ) והוא כמו נר : <b>ערכו .</b> מל' ערך ושומא :
<h4>{ה}</h4>
<b>פני לבושו .</b> הלבוש הנראה לעין יקרא פני וכן אל מול פניו ( שמות כח ) : <b>רסנו .</b> והוא הדבר ההושם בפי הסוס להטותו הדרך ע''י כמו במתג ורסן ( תהלים לב ) :
<h4>{ז}</h4>
<b>אפיקי .</b> ענין חוזק כמו אפיקי נחושה ( לעיל מ ) : <b>חותם .</b> ענין סתימה כמו כי חתום הוא ( ישעיה כט ) : <b>צר .</b> דחוק :
<h4>{ח}</h4>
<b>ורוח .</b> כן יקרא האויר וכן שאפה רוח ( ירמיה ב ) :
<h4>{ט}</h4>
<b>איש באחיהו .</b> כן יאמר בדברים השווים וכן מקבילות הלולאות אשה אל אחותה ( שמות כו ) : <b>יתפרדו .</b> מל' פרוד והפרשה :
<h4>{י}</h4>
<b>עטישותיו .</b> לשון עטוש ידוע בדרז''ל וכן אמרו המתעטש בתפלתו ( ברכות כד ) : <b>תהל .</b> תזריח כמו בהלו נרו ( לעיל כט ) : <b>כעפעפי .</b> הוא אישון העין והושאל לבקיעת אור השחר וכן בעפעפי שחר ( לעיל ג ) :
<h4>{יא}</h4>
<b>לפידים .</b> הוא העץ שמנדדים בו האש ואף הוא יבער מן האש וכן כלפיד יבער ( ישעי' סב ) : <b>כידודי .</b> עניינו ניצוצות ואין לו דומה : <b>יתמלטו .</b> יושלכו כמו אל מראיו יוטל :
<h4>{יב}</h4>
<b>מנחיריו .</b> הם נקבי האף כמו הוד נחרו אימה ( לעיל לט ) : <b>כדוד .</b> כקדרה כמו בסירות ובדודים ( דה''ב לב ) : <b>נפוח .</b> מעלה רתיחה כמו סיר נפוח אני רואה ( ירמיה א ) ויקרא כן כי מעלה נפוחים ואבעבועות : <b>ואגמון .</b> הם כלי מכלי הבשול :
<h4>{יג}</h4>
<b>נפשו .</b> על הנשימה יאמר בדרך שאלה : <b>גחלים .</b> בחסרון כ''ף הדמיון ורבים נמצאים כן : <b>תלהט .</b> תבער ותשרף כמו תלהט הרים ( תהלים פג ) : <b>ולהב .</b> שלהבת :
<h4>{יד}</h4>
<b>ילין .</b> ענין התמדה : <b>תדוץ .</b> תגיל ותשמח כי שישו אתה משוש ( ישעי' סו ) תרגומו דוצו : <b>דאבה .</b> עצבון כמו ודאבון נפש ( דברים כח ) :
<h4>{טו}</h4>
<b>מפלי .</b> ענין הבקיע וההבדל ובדרז''ל אית ביה פילי ( פסחים מד ) והוא קרוב ללשון אשר יפלה ה' ( שמות יא ) שהוא ענין הפרשה והבדלה : <b>ימוט .</b> מל' נטיה :
<h4>{טז}</h4>
<b>כפלח .</b> כן יקרא אבן הרחים וכן פלח רכב ( שופטים ט ) כי פלח הוא ענין בקוע כמו יפלח כליותי ( לעיל יז ) ואבני הרחיים העליון והתחתון נראים כאלו נבקעו מאבן אחת :
<h4>{יז}</h4>
<b>משתו .</b> כמו משאתו באל''ף והוא מל' נשא ורוממות : <b>יגורו .</b> יפחדו כמו ויגר מואב ( במדבר כב ) : <b>אילים .</b> חזקים כמו אל גוים ( יחזקאל לא ) : <b>משברים .</b> כן יקראו גלי הים כמו משבריך וגליך ( יונה ב ) ע''ש שנראים כמשברים את הים ואף המה יושברו מעצמן : <b>יתחטאו .</b> ענין חסרון כמו קולע באבן אל השערה ולא יחטיא ( שופטים כ ) :
<h4>{יח}</h4>
<b>חנית מסע ושריה .</b> הם שמות כלי זיין :
<h4>{כ}</h4>
<b>בן קשת .</b> אמר בדרך השאלה על החץ היוצא מן הקשת כבן היוצא מן האם : <b>קלע .</b> כן שם הכלי אשר יזרקו בו האבנים וכן כף הקלע ( ש''א כה ) :
<h4>{כא}</h4>
<b>תותח .</b> שם כלי מה עשוי לזרוק בו אבנים גדולות להפיל החומה : <b>כידון .</b> מין חנית או רומח :
<h4>{כב}</h4>
<b>חדודי .</b> מל' חד וחריף : <b>חרש .</b> כמו חרס בסמ''ך : <b>ירפד .</b> ענין הצעה למשכב כמו רפדתי יצועי ( לעיל יז ) : <b>חרוץ .</b> מל' חריצים וחדודים כמו למורג חרוץ ( ישעיה מא ) : <b>עלי .</b> כעלי ותחסר כ''ף הדמיון :
<h4>{כג}</h4>
<b>כסיר .</b> כעין קדרה כמו סיר הבשר ( שמות וז ) : <b>מצולה .</b> עומק הים כמו ותשליכני מצולה ( יונה ב ) : <b>כמרקחה .</b> ענין ערבוב כמו רוקח מרקחת ( שמות ל ) :
<h4>{כד}</h4>
<b>נתיב .</b> שביל ודרך : <b>תהום .</b> עומק הים :
<h4>{כה}</h4>
<b>העשו .</b> כמו העשוי ביו''ד ור''ל אשר עשוי ודוגמתו הבאה ליעקב ( בראשית מו ) ומשפטו אשר באה : <b>חת .</b> ענין פחד כמו ואל תחת ( יהושע א ) :
<h4>{כו}</h4>
<b>בני שחץ .</b> אנשי גאוה כמו לא הדריכוהו בני שחץ ( לעיל כח ) :
<h3>איוב פרק-מב</h3>
<h4>{ב}</h4>
<b>כל .</b> כמו יכול והוא מל' יכולת ונפלה פ''א הפעל וכן בול הרים ( לעיל מ ) : <b>יבצר .</b> ימנע כמו ועתה לא יבצר מהם ( בראשית יא ) : <b>מזמה .</b> מחשבה ור''ל חכמה כי החכמה היא במחשבה :
<h4>{ג}</h4>
<b>נפלאות .</b> מכוסות כמו כי יפלא ממך דבר ( דברים יז ) :
<h4>{ז}</h4>
<b>אלי .</b> בעבורי :
<h4>{ח}</h4>
<b>לכם .</b> לעצמיכם : <b>כי אם .</b> כי כאשר : <b>נבלה .</b> דבר כעור וגנות ועש''ז יקרא פחות המעלה איש נבל :
<h4>{י}</h4>
<b>שבות .</b> מלשון השבה : <b>למשנה .</b> לכפל כמו וכסף משנה ( בראשית מג ) :
<h4>{יא}</h4>
<b>לפנים .</b> בימים הקדמונים כמו וזאת לפנים בישראל ( רות ד ) : <b>קשיטה .</b> שם מטבע מעה וכן במאה קשיטה ( בראשית לג ) : <b>נזם .</b> עדי האף כמו ונזמי האף ( ישעיה ג ) :
<h4>{יב}</h4>
<b>אחרית .</b> סוף הימים : <b>צמד .</b> זוג כמו ויקח צמד בקר ( ש''א י''א ) :
<h4>{יד}</h4>
<b>ימימה .</b> החמה תקרא יום כמ''ש לרוח היום ( ברא' ג ) : <b>קציעה .</b> מין בושם וכן מור ואהלו' קציעות ( תהלים מה ) : <b>קרן .</b> ענין זוהר והארה כמו קרן עור פניו ( שמות לד ) : <b>הפוך .</b> שם אבן יקר כמו אבני פוך ורקמה ( דה''א כ''ט ) :