<h1>דברי הימים א - מצודת ציון</h1>
<h3>דברי הימים א פרק-א</h3>
<h4>{ו}</h4>
<b>ודיפת .</b> ובתורה כתיב וריפת ברי''ש ובשתי השמות היה נקרא והוא כלל גדול בכל שינוי השמות ולא הזכיר כל חלוף השמות כי רבו מאד :
<h4>{יט}</h4>
<b>נפלגה .</b> ענין חלוקה והפרדה וכן בפלגות ראובן ( שופטים ה ) :
<h4>{נא}</h4>
<b>אלופי .</b> ענין שררה וכן אלופים לראש ( ירמיה י''ג ) :
<h3>דברי הימים א פרק-ב</h3>
<h4>{ז}</h4>
<b>עוכר .</b> ענין בלבול והשחתה כמו עכרתם אותי ( בראשית לד ) : <b>מעל .</b> ענין חטא ופשע :
<h4>{ט}</h4>
<b>כלובי .</b> הוא כלב :
<h4>{יג}</h4>
<b>ואישי .</b> הוא ישי :
<h4>{יז}</h4>
<b>יתר הישמעאלי .</b> הוא יתרא הישראלי האמור ( בש''ב ) ונקרא הישמעאלי על שהתגורר בארץ ישמעאל ולדעת שהוא מבני ישראל נקרא הישראלי :
<h4>{כג}</h4>
<b>חות .</b> תרגומו כפרני :
<h4>{נה}</h4>
<b>סופרים .</b> וחכמים ובדרז''ל סופר מברך ובור יוצא ( חולין ק''ח ) :
<h3>דברי הימים א פרק-ג</h3>
<h4>{א}</h4>
<b>דניאל .</b> הוא כלאב האמור ( בב''ש ) :
<h4>{ה}</h4>
<b>לבת שוע .</b> היא בת שבע : <b>עמיאל .</b> בהפוך האותיות אליעם האמור ( בש''ב ) :
<h4>{כא}</h4>
<b>הבוץ .</b> פשתן כמו אחוז בחבלי בוץ ( אסתר א' ) :
<h4>{כב}</h4>
<b>בעלו .</b> ענין אדון כמו אם בעליו עמו ( שמות כ''ב ) : <b>עתיקים .</b> ענין יושן כמו ועתיק יומין ( דניאל ז' ) :
<h3>דברי הימים א פרק-ד</h3>
<h4>{א}</h4>
<b>.</b> :
<h4>{לב}</h4>
<b>וחצריהם .</b> הם המקומות הסמוכות לעיר וקטנות מהן ואין מוקפות חומה :
<h4>{לח}</h4>
<b>פרצו .</b> ענין התחזקות כמו מה פרצת ( בראשית ל''ה ) :
<h4>{מ}</h4>
<b>ידים .</b> מקומות כמו יד אבשלום ( ש''ב יח ) :
<h4>{מג}</h4>
<b>הפלטה .</b> ענין שיור כמו שריד ופליט ( יהושע ח' ) :
<h3>דברי הימים א פרק-ה</h3>
<h4>{א}</h4>
<b>ובחללו .</b> מלשון חולין ובזיון : <b>יצועי .</b> מצעת המיטה וכן על ערש יצועי ( תהלים קל''ב ) :
<h4>{י}</h4>
<b>ההגדאים .</b> המה בני ישמעאל ונקראים ע''ש הגר אמו :
<h4>{יא}</h4>
<b>לנגדם .</b> בשוה להם וכן ואלכה לנגדך ( בראשית לג ) :
<h4>{יב}</h4>
<b>המשנה .</b> שני לו במעלה :
<h4>{טז}</h4>
<b>ובבנותיה .</b> הכפרים הסמוכים לה : <b>מגרשי .</b> הם הבתים העומדים מחוץ לחומות העיר הנראים כאלו נגרשו מן העיר :
<h4>{יח}</h4>
<b>ודורכי .</b> הדרך הוא לדרוך ברגל על הקשת למתחו היטב לירות למרחוק : <b>ולמודי .</b> ענין ההרגל כמו וילמד לטרוף טרף ( יחזקאל יט ) :
<h4>{יט}</h4>
<b>ויטור וגו' .</b> גם המה מבני ישמעאל :
<h4>{כ}</h4>
<b>ונעתור .</b> ענין רבוי כמו ועתר ענן הקטורת ( שם ח ) :
<h4>{כא}</h4>
<b>וישבו .</b> מל' שביה :
<h4>{כד}</h4>
<b>ועפר .</b> הוי''ו יתירה , או כן שמו בוי''ו וכמוהו רבים :
<h4>{כו}</h4>
<b>ויער .</b> מל' התעוררות : <b>רוח פול .</b> רצון פול :
<h3>דברי הימים א פרק-ו</h3>
<h4>{ב}</h4>
<b>לבני .</b> הוא לעדן הנזכר לקמן ( כג ז ) בחלוק המשמרות :
<h4>{ה}</h4>
<b>יחת .</b> הוא יחיאל הנזכר למטה :
<h4>{ז}</h4>
<b>עמינדב .</b> הוא יצהר הנזכר :
<h4>{לט}</h4>
<b>לטירותם .</b> ענין ארמון כמו תהי טירתם נשמה ( תהלים סט ) :
<h4>{מב}</h4>
<b>המקלט .</b> נקרא כן ע''ש שקולטת את הרוצחים מה שאין עיר אחרת מניחה לרוצחים לשבת עמהם :
<h3>דברי הימים א פרק-ז</h3>
<h4>{א}</h4>
<b>.</b> :
<h3>דברי הימים א פרק-ח</h3>
<h4>{א}</h4>
<b>.</b> :
<h4>{ו}</h4>
<b>ויגלום .</b> ענין הנוע ממקום למקום , ועם היא בלא שבי כמו וגם גולה אתה למקומך ( ש''ב טו ) :
<h4>{לב}</h4>
<b>נגד אחיהם .</b> שוה לאחיהם כמו ואלכה לנגדך ( בראשית לג ) ורבים כמוהו :
<h3>דברי הימים א פרק-ט</h3>
<h4>{א}</h4>
<b>והנם .</b> הנה הם :
<h4>{ב}</h4>
<b>והנתינים .</b> הם הגבעונים ונקראים כן ע''ש שנאמר בהם ויתנם יהושע וכו' חוטבי עצים וכו' ( יהושע ט ) : <b>והשוערים .</b> הממונים על שערי בה''מ לשמור ולפתוח ולנעול : <b>ואחיהם .</b> וחבריהם וכן בכל הספר :
<h4>{יט}</h4>
<b>הספים .</b> מזוזות השערים כמו וסף השער ( יחזקאל מ ) : <b>המבוא .</b> הפתחים שבאים דרך בם :
<h4>{כב}</h4>
<b>הברורים .</b> ענין בחירה : <b>יסד .</b> כמו תקן כי התקנה אל קיומה היא כמו היסוד אל הבנין : <b>הרואה .</b> הנביא על כי רואה במראה הנבואה : <b>באמונתם .</b> ענין קיום וכן והיה אמונת עתך ( ישעיה ל''ג ) :
<h4>{כג}</h4>
<b>למשמרות .</b> דבר המוטל על הרבה בני אדם על כל אחד בזמן הקבוע לו קרוי משמר כי עליהם לשמור לבל יעברו את הזמן :
<h4>{ל}</h4>
<b>רקחי המרקחת .</b> ענין ערבוב הבשמים כמו מעשה רוקח ( שמות ל ) :
<h4>{לא}</h4>
<b>החביתים .</b> מל' מחבת והוא שם כלי מה :
<h4>{לב}</h4>
<b>המערכת .</b> מלשון עריכה וסדור :
<h4>{לג}</h4>
<b>פטורים .</b> הוא הפוך מן החיוב ודוגמתו כי לא פטר יהוידע ( דה''ב כג ) :
<h3>דברי הימים א פרק-י</h3>
<h4>{א}</h4>
<b>איש ישראל .</b> כמו אנשי ישראל :
<h4>{ג}</h4>
<b>המורים .</b> ענין השלכת החצים כמו אשר אנכי מורה ( ש''א כ ) : <b>ויחל .</b> מל' חלחלה ופחד :
<h4>{ד}</h4>
<b>שלוף .</b> ענין הוצאת החרב מתערה : <b>ודקרני .</b> ענין נעיצה ותחיבה כמו כל הנמצא ידקר ( ישעיה יג ) : <b>והתעללו .</b> ענין לעג ובזיון כמו כי התעללת בי ( במדבר כב ) : <b>ולא אבה .</b> ולא רצה :
<h4>{ח}</h4>
<b>לפשט .</b> ענין הסרת הבגדים :
<h4>{י}</h4>
<b>גלגלתו .</b> ראשו : <b>תקעו .</b> תלאו כמו והוקע אותם לה' ( שם כה ) : <b>דגון .</b> שם עבודת גלולים עשוי בדמות דג :
<h4>{יב}</h4>
<b>האלה .</b> שם אילן סרק :
<h3>דברי הימים א פרק-יא</h3>
<h4>{ב}</h4>
<b>שלשום .</b> יום השלישי מהיום :
<h4>{ה}</h4>
<b>מצודת .</b> ענין מבצר חזק כמו ישבו במצדות ( ירמיה נ''א ) : <b>במצד .</b> היא מצורת ציון :
<h4>{ח}</h4>
<b>יחיה .</b> יאמר בדרך השאלה על תקון בדק הבנין כמו היחיו את האבנים ( נחמיה ג' ) :
<h4>{יא}</h4>
<b>השלישים .</b> ענינו שרים וגבורים כמו מבחר שלישיו ( שמות ט''ו ) : <b>עורר .</b> מלשון התעוררות ותנועה :
<h4>{יג}</h4>
<b>בפס דמים .</b> שם מקום : <b>חלקת השדה .</b> אחוזת השדה :
<h4>{טז}</h4>
<b>ונציב .</b> ענין פקיד וממונה :
<h4>{יז}</h4>
<b>ויתאו .</b> מל' תאוה וחשק :
<h4>{כג}</h4>
<b>כמנור אורגים .</b> הוא העץ העגול אשר האורג כורך עליו השתי ובמשנה נקרא כובד ( שבת ק''ג ) : <b>בשבט .</b> בשרביט :
<h3>דברי הימים א פרק-יב</h3>
<h4>{א}</h4>
<b>עצור .</b> נחבא וכלוא כמו עצור בחצר המטרה ( ירמיה לג ) :
<h4>{ב}</h4>
<b>נושקי .</b> ענין מזוין כמו נושקי רומי קשת ( תהלים עח ) :
<h4>{ד}</h4>
<b>בשלשים .</b> בשרים כמו ומבחר שלישיו ( שמות טו ) :
<h4>{טז}</h4>
<b>גדותיו .</b> שפתי הנחל :
<h4>{יח}</h4>
<b>ויוכח .</b> ענין ברור דברים כמו אשר הוכיח ה' ( בראשית כד ) :
<h4>{יט}</h4>
<b>ורוח .</b> ענין רצון כמו הנני נותן בו רוח ( מ''ב יט ) : <b>הגדוד .</b> חיל הצבא :
<h4>{כ}</h4>
<b>נפלו .</b> ענין נטיה והתקרבות וכן אל הכשדים אתה נופל ( ירמיה לג ) : <b>סרני .</b> ענין שררה :
<h4>{כד}</h4>
<b>החלוץ .</b> ענין מזוין כמו חלוצי צבא ( במדבר לא ) :
<h4>{ל}</h4>
<b>מרביתם .</b> ל' רבוי :
<h4>{לב}</h4>
<b>נקבו .</b> נתפרשו כמו ונוקב שם ( ויקרא כד ) :
<h4>{לד}</h4>
<b>ולעדור .</b> ענינו כמו ולערוך וע''ש זה נקראים מערכת וקבוצת המקנה בשם עדר :
<h4>{לט}</h4>
<b>עודרי מערכה .</b> עורכי מערכה : <b>שרית .</b> כמו שארית ונפלה האל''ף ודוגמתו יתן ה' את שלתך ( ש''א א ) והוא כמו שאלתך :
<h4>{מא}</h4>
<b>ובפרדים .</b> הם הבאים מן הסוס והחמור : <b>דבלים .</b> תאנים יבשים דרוסות יחד ונעשים גוף אחד : <b>וצמוקים .</b> ענבים יבשים :
<h3>דברי הימים א פרק-יג</h3>
<h4>{ב}</h4>
<b>נפרצה .</b> נתחזקה כמו מה פרצת ( בראשית לח ) :
<h4>{ג}</h4>
<b>ונסבה .</b> מל' סבוב :
<h4>{ה}</h4>
<b>שיחור .</b> הוא הנילוס :
<h4>{ח}</h4>
<b>ובמצלתים .</b> הם שני כלי נחושת ומקישים זה בזה להשמיע קול גדול כמו בצלצלי שמע ( תהלים קנ ) :
<h4>{ט}</h4>
<b>כידון .</b> ובשמואל ב' נאמר נכון ובשתי השמות היתה נקראת : <b>שמטו .</b> ענין הנעה ממקומו כמו ויאמר שמטוה ( מ''ב ט ) :
<h4>{יא}</h4>
<b>פרץ .</b> מל' פרצה ושבר :
<h4>{יב}</h4>
<b>היך .</b> כמו איך באל''ף וכן והיך יוכל עבד אדוני ( דניאל י ) :
<h3>דברי הימים א פרק-יד</h3>
<h4>{ט}</h4>
<b>ויפשטו .</b> מל' התפשטות ושטיחה וכדרך הנלחמים :
<h4>{יד}</h4>
<b>הבכאים .</b> הם אילני תותים וכן עוברי בעמק הבכא ( תהלים פד ) :
<h4>{טו}</h4>
<b>הצעדה .</b> מל' צעד ופסיעות :
<h4>{טז}</h4>
<b>מגבעון .</b> ובשמואל ב' נאמר גבע והיא היא :
<h3>דברי הימים א פרק-טו</h3>
<h4>{א}</h4>
<b>.</b> :
<h4>{כב}</h4>
<b>במשא .</b> מל' נשיאה והרמה : <b>יסור .</b> כמו ישור בשי''ן והוא מל' שר :
<h4>{כז}</h4>
<b>מכורבל .</b> מעוטף והוא מל' ארמי ודוגמתו פטשיהון וכרבלתהון ( דניאל ג ) ור''ל עטופיהון : <b>במעיל .</b> שם מלבוש העליון כעין המעיל של כה''ג : <b>בוץ .</b> פשתן :
<h4>{כט}</h4>
<b>נשקפה .</b> ענין ראיה והבטה : <b>בעד החלון .</b> דרך החלון : <b>מרקד .</b> ענין דלוג וקפיצה של שמחה : <b>ומשחק .</b> ענין שמחה :
<h3>דברי הימים א פרק-טז</h3>
<h4>{א}</h4>
<b>ויציגו .</b> ענין עמידה :
<h4>{ג}</h4>
<b>ואשפר .</b> ענין מנה יפה והוא מל' אמרי שפר ( שמות מט ) : <b>ואשישה .</b> כן שם הכלי אשר ישימו בו היין וכן סמכוני באשישות ( ש''ה ב ) :
<h4>{ח}</h4>
<b>עלילותיו .</b> מעשיו כמו ועולל למו ( איכה א ) :
<h4>{ט}</h4>
<b>שיחו .</b> ענין דבור התמידי כמו ישיחו בי יושבי שער ( תהלים סט ) :
<h4>{יח}</h4>
<b>חבל .</b> ענין חלק כמו מחבל בני יהודה ( יהושע יט ) ע''ש שדרך לחלוק נחלה בחבל המדה :
<h4>{יט}</h4>
<b>מתי .</b> אנשי :
<h4>{כא}</h4>
<b>לעשקם .</b> מל' עושק וגזל : <b>ויוכח .</b> ענין תשלומין גמול הרעה כמו וצור להוכיח יסדתו ( חבקוק א ) :
<h4>{כג}</h4>
<b>בשרו .</b> ענין ספור החדשות :
<h4>{כז}</h4>
<b>וחדוה .</b> ענין שמחה :
<h4>{כח}</h4>
<b>הבו .</b> תנו :
<h4>{כט}</h4>
<b>שאו .</b> הרימו :
<h4>{ל}</h4>
<b>חילו .</b> מל' חלחלה ורעד : <b>תמוט .</b> מל' נטיה :
<h4>{לא}</h4>
<b>ותגל .</b> ענין שמחה :
<h4>{לב}</h4>
<b>ירעם .</b> מל' רעם ורעש : <b>יעלוץ .</b> ענין שמחה כמו יעלוז ויעלוס כי זסשר''ץ מתחלף :
<h4>{לז}</h4>
<b>לדבר יום .</b> ענין כל יום :
<h4>{מא}</h4>
<b>הברורים .</b> הנבחרים : <b>נקבו .</b> נתפרשו כמו ונוקב שם ( ויקרא כ''ד ) :
<h3>דברי הימים א פרק-יז</h3>
<h4>{ז}</h4>
<b>הנוה .</b> מדור הרועים כמו נות כרות רועים ( צפניה ב' ) :
<h4>{ט}</h4>
<b>ירגז .</b> ענין תנועת החרדה : <b>לבלותו .</b> מל' בליה והפסד כמו בלה בשרי ( איכה ג ) :
<h4>{יד}</h4>
<b>נכון .</b> מתוקן על כנו :
<h4>{טו}</h4>
<b>החזון .</b> מראה הנבואה :
<h4>{טז}</h4>
<b>הלום .</b> לכאן כמו אל תקרב הלום ( שמות ג ) :
<h4>{יז}</h4>
<b>כתור .</b> ענין תכונה ותואר וכן נאוו לחייך בתורים ( ש''ה א ) שהם הפנינים המסודרים בתואר ובתכונה יפה :
<h4>{יח}</h4>
<b>ידעת .</b> הוא מענין אהבה ורחמים כמו רק אתכם ידעתי ( עמוס ג ) :
<h4>{כג}</h4>
<b>יאמן .</b> מל' האמנה וקיום :
<h4>{כז}</h4>
<b>הואלת .</b> ענין חפץ ורצון כמו ויואל משה ( שמות ב ) :
<h3>דברי הימים א פרק-יח</h3>
<h4>{ד}</h4>
<b>ויעקר .</b> הסיר העיקר והם הרגלים שהם העיקר בבהמה וכן ועשית סירותיו לדשנו ( שם כז ) ור''ל להסיר הדשן :
<h4>{ז}</h4>
<b>שלטי .</b> כעין מגן :
<h4>{ח}</h4>
<b>ומטבחת ומכון .</b> ובשמואל ב' נאמר ומבטח ומברותי ובשני השמות היו נקראות וכמוהו רבים במקרא :
<h4>{יא}</h4>
<b>נשא .</b> נטל ולקח :
<h4>{טז}</h4>
<b>ואבימלך .</b> הוא אחימלך הנזכר בשמואל ב' : <b>הכרתי והפלתי .</b> ת''י קשתיא וקלעיא :
<h3>דברי הימים א פרק-יט</h3>
<h4>{ג}</h4>
<b>לחקור .</b> מל' חקירה וחפוש : <b>ולהפוך .</b> ת''י ולמבדק כי הבודק דבר מה מהפכה מעבר אל עבר : <b>ולרגל .</b> גם הוא ענין חקירה וחפוש :
<h4>{ד}</h4>
<b>מדויהם .</b> מלבושיהם כמו וילבש שאול וכו' מדיו ( ש''א וז ) : <b>המפשעה .</b> כמו המפסעה בסמ''ך והוא מלשון פסיעה ור''ל הרגלים שפוסעים בהם והוא כינוי לעגבות שהיא ברגלים ממעל ושמה יכלה חצי המלבוש :
<h4>{ה}</h4>
<b>יצמח .</b> יגדל :
<h3>דברי הימים א פרק-כ</h3>
<h4>{א}</h4>
<b>ויצר .</b> מלשון מצור :
<h4>{ב}</h4>
<b>מלכם .</b> העבודת כוכבים הקרויה מלכום או כפשוטו : <b>יקרה .</b> חשובה :
<h4>{ג}</h4>
<b>וישר .</b> כלי המלא פגימות אשר יכרתו בו העצים קרוי משור כמו אם יתגדל המשור ( ישעיה י ) וע''ש שכורתים בו העצים ע''י גרירה קרוי ג''כ מגרה כמו מגררות במגרה ( מלכים א ז ) והיה די לומר וישר שפירש חתך במשור אבל לתוספות ביאור אמר במגרה וכן רתקו בזיקים ( נחום ג ) : <b>ובחריצי הברזל .</b> כלי ברזל עשוי חריצים כמו כי לא בחרוץ יודש קצח ( ישעיה כח ) : <b>ובמגרות .</b> גם הם כלים מלאים פגימות אבל קטנים הם מן המשור :
<h4>{ד}</h4>
<b>הרפא .</b> הענקים כמו מיתר הרפאים ( דברים ג ) :
<h4>{ה}</h4>
<b>כמנור אורגים .</b> הוא העץ העגול אשר האורג כורך בו חוטי השתי ובמשנה נקרא כובד ( שבת קג ) :
<h4>{ו}</h4>
<b>להרפא .</b> להענקה :
<h4>{ח}</h4>
<b>אל נולדו .</b> כמו אלה נולדו וכן כל התועבות האל ( ויקרא י''ח ) :
<h3>דברי הימים א פרק-כא</h3>
<h4>{א}</h4>
<b>ויסת .</b> ענין פתוי :
<h4>{ג}</h4>
<b>לאשמה .</b> היא מלשון שממה וכן עדרי הצאן נאשמו ( יואל א ) :
<h4>{ה}</h4>
<b>מספר מפקד .</b> לתוספת ביאור כפל כמ''ש וכן אדמת עפר ( דניאל י''ב ) :
<h4>{ח}</h4>
<b>נסכלתי .</b> מלשון סכלות ושטות :
<h4>{יב}</h4>
<b>נספה .</b> ענין כליון כמו אסף אסיפם ( ירמיה ח ) :
<h4>{טו}</h4>
<b>הרף .</b> מלשון רפיון :
<h4>{טז}</h4>
<b>שלופה .</b> הוצאה מתערה :
<h4>{כב}</h4>
<b>ותעצר .</b> ענין מניעה :
<h4>{כג}</h4>
<b>והמוריגים .</b> כעין לוח עץ ובתחתיתו תחובים אבנים דקים ובו דשים התבואה וכן למורג חרוץ ( ישעיה מא ) :
<h4>{כו}</h4>
<b>נדנה .</b> הוא נרתק החרב ודוגמתו בגו נדנה ( דניאל ו ) :
<h4>{ל}</h4>
<b>נבעת .</b> מל' בעתה וחרדה :
<h3>דברי הימים א פרק-כב</h3>
<h4>{ב}</h4>
<b>חוצבים .</b> כן יקראו כורתי האבנים ממקום גדולם : <b>גזית .</b> היא מל' גזיזה ור''ל כרותות ומסותתות ביושר :
<h4>{ג}</h4>
<b>למסמרים .</b> ליתדות :
<h4>{ט}</h4>
<b>ושקט .</b> ענין מנוחה :
<h4>{יג}</h4>
<b>ואמץ .</b> גם הוא ענין חוזק : <b>תחת .</b> ענין פחד ושבר כמו אל תערוץ ואל תחת ( יהושע א ) :
<h3>דברי הימים א פרק-כג</h3>
<h4>{ג}</h4>
<b>לגברים .</b> לאנשים :
<h4>{ד}</h4>
<b>לנצח .</b> מלאכת השיר נקרא מלשון נצוח כי דרך בעלי השיר לנצח זה את זה בהרמת הקול ובהכרעת הנעימה : <b>ושוטרים .</b> הם הנוגשים וכופים לעשות דברי השופטים :
<h4>{יא}</h4>
<b>לפקודה .</b> ענין מנוי וגזברות :
<h4>{כט}</h4>
<b>המערכת .</b> מל' ערוכה וסדור : <b>ולרקיקי .</b> חררות דקות כמו רקיקי מצות ( ויקרא ב ) : <b>ולמחבת .</b> מנחה מעשה מחבת : <b>ולמרבכת .</b> ענין חליטה ברותחין כמו מרבכת תביאנה ( שם ו ) : <b>משורה .</b> היא מדת הלח כמו במדה במשקל ובמשורה ( שם יט ) :
<h3>דברי הימים א פרק-כד</h3>
<h4>{א}</h4>
<b>.</b> :
<h3>דברי הימים א פרק-כה</h3>
<h4>{א}</h4>
<b>.</b> :
<h4>{ה}</h4>
<b>קרן .</b> ענין ממשלה וחתק והושאל מבע''ח בעלי הקרנות אשר יתחזקו בהם בהלחמם עם מי :
<h4>{ז}</h4>
<b>מלומדי .</b> ענין ההרגל כמו וילמד לטרף טרף ( יחזקאל י''ט ) :
<h4>{ח}</h4>
<b>לעומת .</b> נגד :
<h4>{יא}</h4>
<b>ליצרי .</b> הוא צרי האמור למעלה וכן ימצא קצת שינוי השמות בשאר הנזכרים וכדרך המקרא :
<h3>דברי הימים א פרק-כו</h3>
<h4>{א}</h4>
<b>.</b> :
<h4>{לב}</h4>
<b>ויפקידם .</b> ענין מנוי וגזברות : <b>לכל דבר .</b> לכל ענין וכן על דבר פעור ( במדבר כה ) :
<h3>דברי הימים א פרק-כז</h3>
<h4>{א}</h4>
<b>המחלקות .</b> מל' חלק :
<h4>{ד}</h4>
<b>ומקלות .</b> כן שמו בוי''ו :
<h4>{ו}</h4>
<b>השלישים .</b> שרים וממונים כמו ומבחר שלישיו ( שמות טו ) :
<h4>{כג}</h4>
<b>נשא .</b> ענין מספר כמו כי תשא ( שם ל ) :
<h4>{כד}</h4>
<b>החל .</b> התחיל : <b>ולא כלה .</b> לא השלים :
<h4>{לב}</h4>
<b>וסופר .</b> חכם ובדרז''ל סופר מברך ובור יוצא ( חולין קח ) :
<h3>דברי הימים א פרק-כח</h3>
<h4>{א}</h4>
<b>הסריסים .</b> ענין שררה :
<h4>{ב}</h4>
<b>ולהדום .</b> הוא שרפרף הכסא הנתון תחת רגלי האדם כשהוא יושב כמו והארץ הדום רגלי ( ישעיה סו ) ואחז במשל מדרך האדם :
<h4>{ט}</h4>
<b>יצר .</b> הוא ענין פעולה כמו מי יצר אל ( שם מד ) : <b>יזניחך .</b> ענין עזיבה כמו לו זנחתני ( תהלים מג ) :
<h4>{יא}</h4>
<b>תבנית .</b> ענין תואר וצורה : <b>וגנזכיו .</b> מקום האוצרות והוא מלשון גניזה והטמנה :
<h4>{יג}</h4>
<b>ולמחלקות .</b> ואת מחלקות והלמ''ד הוא במקום את כמו לכל כליו ( שמות כז ) ורבים כמוהו :
<h4>{יז}</h4>
<b>והמזלגות .</b> שם כלי בעלת השנים ובו תוחבים הבשר להעלות מן היורה . והמזרקות . הספלים אשר יקבלו בהם הדם לזריקה : <b>והקשות .</b> סניפין כעין יתדות עמדו אצל השולחן מזה ומזה לצורך לחם הפנים כמ''ש בתורה : <b>ולכפורי .</b> גם המה כעין מזרקות וכן כפורי זהב משנים ( עזרא א ) וע''ש שהכהן הזורק מקנח ידו בשפתו קרוים כפורי ובדרז''ל ובעי לכפורי ידיה ( גיטין נו ) :
<h4>{יח}</h4>
<b>מזוקק .</b> ענין צרוף כמו מזוקק שבעתים ( תהלים יב ) :
<h4>{כ}</h4>
<b>תחת .</b> ענין פחד ושבר : <b>לכלות .</b> להשלים :
<h3>דברי הימים א פרק-כט</h3>
<h4>{א}</h4>
<b>הבירה .</b> הארמון ועל המקדש יאמר :
<h4>{ב}</h4>
<b>אבני פוך .</b> אבני יקר ומראיהם כעין הפוך והוא הכחול : <b>ורקמה .</b> יריעות מרוקמות במיני צבעונין : <b>יקרה .</b> חשובה שיש שם מין אבן חשוב לבנין :
<h4>{ג}</h4>
<b>סגולה .</b> ענין אוצר כמו וסגולת מלכים ( קהלת ב ) :
<h4>{ד}</h4>
<b>לטוח .</b> מל' טיחה ומשיחה כמו וטח את הבית ( ויקרא יד ) ואמר בדרך השאלה כי בטסים חפו הבית ולא ע''י טיחה ומשיחה כדרך שעושים האומנים ומרבית הזהב יוכיח . קירות . כותלי :
<h4>{ה}</h4>
<b>חרשים .</b> אומנים : <b>למלאות .</b> ענין חנוך כמו ומלאת יד אהרן ( שמות כט ) :
<h4>{ו}</h4>
<b>ואדרכונים .</b> שם מטבע ידוע אצלם וכן לאדרכונים אלף ( עזרא ח ) :
<h4>{יא}</h4>
<b>והתפארת .</b> מל' פאר : <b>והנצח .</b> מל' נצחון : <b>וההוד .</b> ענין הדר ויופי :
<h4>{יג}</h4>
<b>מודים .</b> מל' הודאה :
<h4>{יד}</h4>
<b>נעצור כח .</b> נעכב אצלנו הכח כמו נעצרה נא אותך ( שופטים יג ) :
<h4>{טו}</h4>
<b>ותושבים .</b> היושב זמן רב במקום אחד קרוי תושב מלשון ישב :
<h4>{טז}</h4>
<b>ההמון .</b> ענין מרבית ההון כמו ומי אוהב בהמון ( קהלת ה ) :
<h4>{יז}</h4>
<b>בוחן .</b> מל' בחינה ונסיון : <b>הנמצאו .</b> אשר נמצאו הה''א היא במקום אשר וכן ההקדיש שמואל ( לעיל כו ) :
<h4>{יח}</h4>
<b>ליצר .</b> הוא ענין פעולה כמו מי יצר אל ( ישעיה מד ) וכן וכל יצר מחשבות לבו ( בראשית ז ) : <b>והכן .</b> מל' הכנה :
<h4>{כ}</h4>
<b>ברכו .</b> שבחו והללו : <b>ויקדו .</b> כפפו הקדקוד :
<h4>{כה}</h4>
<b>למעלה .</b> מל' עליה והרמה :
<h4>{ל}</h4>
<b>והעתים .</b> מל' עת וזמן :