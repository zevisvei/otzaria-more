<h1>ירמיה - מצודת ציון</h1>
<h3>ירמיה פרק-א</h3>
<h4>{ג}</h4>
<b>תם .</b> ענין השלמה כמו כי אם תם הכסף ( בראשית מז ) :
<h4>{ה}</h4>
<b>אצרך .</b> לשון יצירה : <b>ידעתיך .</b> ענין הכרה כמו ושמואל טרם ידע את ה' ( ש''א ג ) : <b>הקדשתיך .</b> מלשון קדושה : <b>נתתיך .</b> ענין מנוי ופקידות כמו נתתיך אלהים לפרעה ( שמות ז ) :
<h4>{ו}</h4>
<b>אהה .</b> ענין לשון יללה הוא כמו ואומר אהה ה' ( יחזקאל ד ) :
<h4>{ט}</h4>
<b>וישלח .</b> ענין הושטה וכן שלח ידך ואחוז ( שמות ד ) :
<h4>{י}</h4>
<b>הפקדתיך .</b> מלשון פקידות ומינוי כמו ופקדו שרי צבאות ( דברים כ ) : <b>לנתוש .</b> ענין עקירה כמו ונטעתי אתכם ולא אתוש ( לקמן מב ) : <b>ולנתוץ .</b> ענין כתיתה ושבירה כמו תנור וכירים יותץ ( ויקרא יא ) : <b>ולהרוס .</b> מלשון הריסה וסתירה : <b>לבנות .</b> מלשון בנין :
<h4>{יא}</h4>
<b>מקל .</b> מטה : <b>שקד .</b> שם פרי שקדים כמו ויגמל שקדים ( במדבר יז ) :
<h4>{יב}</h4>
<b>שוקד .</b> ענין מהירות כמו וישקוד ה' ( דניאל ט ) :
<h4>{יג}</h4>
<b>סיר .</b> קדרה וכן על סיר הבשר ( שמות טז ) : <b>נפוח .</b> ר''ל מעלה רתיחה ע''ש שנראה נפוחים ואבעבועות וכן כדוד נפוח ואגמון ( איוב מא ) :
<h4>{יד}</h4>
<b>תפתח .</b> ענין התרת הקשר כמו יתרי פתח ( שם ל ) :
<h4>{יז}</h4>
<b>תאזור .</b> מלשון אזור וחגורה : <b>תחת .</b> אחתך . ענין פחד ושבר כמו אל תערוץ ואל תחת ( יהושע א ) :
<h4>{יט}</h4>
<b>יוכלו .</b> מלשון יכולת והתגברות :
<h3>ירמיה פרק-ב</h3>
<h4>{ב}</h4>
<b>כלולותיך .</b> מל' כלה ותקרא כן שהוא ענין עלוי היופי כמו כלילת יופי ( איכה ב ) והכלה בימי חופתה היא כלולה בכל מיני יופי וקשוט :
<h4>{ג}</h4>
<b>ראשית .</b> ענין מיטב כמו ראשית גבורתם ( לקמן מט ) : <b>יאשמו .</b> מל' אשם :
<h4>{ו}</h4>
<b>ערבה .</b> הוא כמו מדבר : <b>ושוחה .</b> מקום גומות ובורות כמו בשחת עשו ( תהלים ט ) : <b>ציה .</b> ענין שממון : <b>וצלמות .</b> צלו של מות ר''ל חשכת הקבר :
<h4>{ז}</h4>
<b>הכרמל .</b> ענין מקום שדות וכרמים וכן ונוער בשן וכרמל ( ישעיה לג ) :
<h4>{ח}</h4>
<b>ותפשי .</b> ענין אחיזה כמו כי יתפוש איש באחיו ( ישעיה ג ) : <b>בבעל .</b> שם הגלולים : <b>יועילו .</b> מלשון תועלת :
<h4>{י}</h4>
<b>הן .</b> כמו ההן ותחסר ה''א התימה וכן תרקיע עמו לשחקים ( איוב לז ) ומשפטו התרקיע בה''א התימה :
<h4>{יא}</h4>
<b>ההמיר .</b> מלשון תמורה וחלוף וכן ואם המר ימירנו ( ויקרא כז ) : <b>כבודו .</b> זה תקון סופרים והראוי כבודי :
<h4>{יב}</h4>
<b>שומו .</b> מלשון שממון : <b>ושערו .</b> כמו וסער בסמ''ך ור''ל רוח סערה : <b>חרבו .</b> מלשון חורבן : <b>מאד .</b> ר''ל גדול וחזק :
<h4>{יג}</h4>
<b>מקור .</b> מעין : <b>לחצוב .</b> זה הלשון נופל על החפירה במקום האבנים וכן ובורות חצובים ( דברים ו ) : <b>יכילו .</b> ענין החזקה כמו קטן מהכיל את העולם ( מלכים א ח ) :
<h4>{יד}</h4>
<b>לבז .</b> מל' בזה ושלל :
<h4>{טו}</h4>
<b>ישאגו .</b> ענין זעקת קול : <b>כפירים .</b> אריות : <b>וישיתו .</b> ענין שימה כמו שתו בשמים פיהם ( תהלים עג ) : <b>נצתו .</b> ענין שממון כמו נצתה כמדבר ( לקמן ט ) :
<h4>{טז}</h4>
<b>ירעוך .</b> ענין שבירה כמו ורעו דליותיו ( לקמן יא ) : <b>קדקד .</b> הוא אמצעית הראש יחולק שם השער אילך ואילך :
<h4>{יח}</h4>
<b>שיחור .</b> זהו הנילס : <b>נהר .</b> ר''ל נהר פרת :
<h4>{יט}</h4>
<b>תיסרך .</b> מלשון יסורין : <b>ומשובותיך .</b> ענין מרד והליכה בדרכי הלב כמו וילך שובב ( ישעיה נז ) : <b>תוכיחוך .</b> ענין משפט הגמול כמו והוכח במכאוב ( איוב לג ) . <b>ומר</b> . מלשון מרירות :
<h4>{כ}</h4>
<b>עולך .</b> מלשון עול ההושם על צואר הבהמה והוא משל על הכבדת העבודה : <b>נתקתי .</b> ענין העתק והסרה : <b>מוסרותיך .</b> הם קשרי רצועות העול : <b>גבעה .</b> ענינו כמו הר : <b>רענן .</b> ענין לחות ורטיבות כמו בשמן רענן ( תהלים צב ) : <b>צועה .</b> ענין טלטול ונוע ממקום למקום וכן ושלחתי לו צועים וצעהו ( לק' מט ) :
<h4>{כא}</h4>
<b>שורק .</b> זמורות משובחים וכן ויטעהו שורק ( ישעיה ה ) : <b>סורי .</b> מלשון הסרה והפלה : <b>נכריה .</b> זרה :
<h4>{כב}</h4>
<b>תכבסי .</b> מלשון כיבוס ורחיצה : <b>בנתר .</b> מין אדמה רכה ומכבסין בו וכן חומץ על נתר ( משלי כה ) : <b>בורית .</b> שם עשב המנקה וכן וכבורית מכבסים ( מלאכי ג ) : <b>נכתם .</b> מלשון כתם ורושם :
<h4>{כג}</h4>
<b>בגיא .</b> הוא מול בית פעור כמ''ש ונשב בגיא מול בית פעור ( דברים ג ) : <b>בכרה .</b> גמלה בחירה כמו בכרי מדין ( ישעיה ס ) : <b>משרכת .</b> ענין קשירה והוא מלשון שרוך נעל ( בראשית יד ) שהוא הרצועה שקושרין בו הנעל : <b>דרכיה .</b> ענין מנהג וסדר :
<h4>{כד}</h4>
<b>פרה .</b> כמו פרא באל''ף והוא חמור הבר : <b>למוד .</b> ענין הרגל וכן כעגל לא לומד ( לקמן לא ) : <b>באות .</b> מלשון תאוה וחשק : <b>שאפה .</b> ענין משיכה אל בית הבליעה וכן שאפו רוח כתנים ( לקמן יד ) : <b>רוח .</b> כן נקרא האויר : <b>תאנתה .</b> ענין צער ואבלות כמו תאניה ואניה ( איכה ב ) : <b>ייעפו .</b> ענין יגיעה :
<h4>{כה}</h4>
<b>מנעי .</b> חדלי : <b>מיחף .</b> כן נקרא ההולך מבלי מנעלים וכן ערום ויחף ( ישעיה כ ) . <b>וגרונך</b> . מלשון גרון וצואר : <b>נואש .</b> מלשון ייאוש ועזיבת הדבר וכן אמרו נואש ( לקמן יח ) : <b>זרים .</b> מלשון זר ונכרי :
<h4>{כו}</h4>
<b>הובישו .</b> מל' בושה :
<h4>{כז}</h4>
<b>אבי .</b> ענין אדון וגדול וכן אבי דבר גדול הנביא דבר אליך ( מ''ב ה ) : <b>ילדתנו .</b> הוא כמו יצרתנו וכן בטרם הרים ילדו ( תהלים צ ) : <b>פנו .</b> מל' הפנה וסיבוב : <b>עורף .</b> הוא אחורי הפנים והצואר :
<h4>{כט}</h4>
<b>תריבו .</b> ענין תרעומות ותלונה :
<h4>{ל}</h4>
<b>לשוא .</b> לחנם :
<h4>{לא}</h4>
<b>ראו .</b> יאמר גם על הבנת הלב וכן ולבי ראה הרבה חכמה ( קהלת א ) : <b>מאפליה .</b> מלשון אופל וחושך וכשבא להגדיל הדבר סומכו למלת יה וכן שלהבת יה ( ש''ה ח ) והוא כמו מדבר וכפל הדבר במ''ש : <b>רדנו .</b> ענין ההבדל ממקום הדבוק כמו רדה הדבש ( שופטים יד ) :
<h4>{לב}</h4>
<b>עדיה .</b> מל' עדי ותכשיט :
<h4>{לג}</h4>
<b>תיטיבי .</b> ענין תקון כמו ותיטב את ראשה ( מ''ב ט ) : <b>דרכך .</b> מנהגך :
<h4>{לד}</h4>
<b>בכנפיך .</b> שולי הבגד : <b>במחתרת .</b> ר''ל במקום נסתר והיא מלשון חתירה וחפירה כמו אם במחתרת ימצא הגנב ( שמות כב ) :
<h4>{לה}</h4>
<b>נשפט .</b> ענין ויכוח וכן כי באש ה' נשפט ( ישעיה סו ) :
<h4>{לו}</h4>
<b>תזלי .</b> ענין הלוך כמו אזלו מים מני ים ( איוב יד ) : <b>מאוד .</b> היא כמו הרבה . לשנות . מלשון השתנות :
<h3>ירמיה פרק-ג</h3>
<h4>{א}</h4>
<b>ישלח .</b> ענין טרוד וגרושין וכן ושלחה מביתו ( דברים כד ) : <b>חנוף תחנף .</b> ענין חיוב ואשמה כמו ולא תחניפו את הארץ ( במדבר לה ) :
<h4>{ב}</h4>
<b>שפים .</b> כן נקראו המקומות הגבוהות כמו אפתח על שפים נהרות ( ישעיה מא ) : <b>איפה .</b> אי פה וכן איפה הם רועים ( בראשית לז ) : <b>שגלת .</b> ענין משכב המשגל וכן ואיש אחר ישגלנה ( דברים כח ) : <b>להם .</b> לצרכם : <b>כערבי .</b> שם אומה :
<h4>{ג}</h4>
<b>רביבים .</b> הוא המטר החזק וכן וכרביבים עלי עשב ( שם לב ) : <b>ומלקוש .</b> כן נקרא המטר המאוחר היורד על הקשין ועל המלילות וכן יורה ומלקוש ( שם יא ) : <b>ומצח .</b> היא הפדחת : <b>מאנת .</b> מלשון מיאון : <b>הכלם .</b> מלשון כלימה :
<h4>{ד}</h4>
<b>אלוף .</b> שר ואדון וכן אל תבטחו באלוף ( מיכה ו ) :
<h4>{ה}</h4>
<b>הינטור .</b> ענין שמירה כמו נטרה את הכרמים ( ש''ה א ) : <b>לנצח .</b> כמו לעולם : <b>ותוכל .</b> מלשון יכולת :
<h4>{ו}</h4>
<b>הראית .</b> בה''א השאלה : <b>משובה .</b> ענין מרד והליכה בדרכי הלב כמו וילך שובב ( ישעיה נז ) : <b>רענן .</b> לח ורטוב :
<h4>{ז}</h4>
<b>בגודה .</b> ענין מרד כמו כל רעיה בגדו בה ( איכה א ) : <b>אחותה .</b> רעותה וחברתה :
<h4>{ח}</h4>
<b>אודות .</b> ענינו כמו עסק וכן על אודותי ( יהושע יד ) : <b>נאפה .</b> מלשון ניאוף וזנות : <b>שלחתיה .</b> ענין טירוד וגרושין : <b>ספר כריתותיה .</b> כן נקרא גט האשה וכן וכתב לה ספר כריתות ( דברים כד ) ע''ש שכורת ומפריד בינו לבינה : <b>ותזן .</b> מלשון זנות :
<h4>{ט}</h4>
<b>מקל .</b> מלשון קלות : <b>את האבן .</b> עם האבן :
<h4>{יב}</h4>
<b>הלוך .</b> הוא ענין לשון זרוז : <b>אפיל .</b> ענין חניה והשכנה כמו על פני כל אחיו נפל ( בראשית כה ) : <b>פני .</b> ענין חמה וכעס כמו פני ה' חלקם ( איכה ד ) ע''ש שהכעס יוכר בפני אדם : <b>אטור .</b> ענין שמירה :
<h4>{יג}</h4>
<b>ותפזרי .</b> מלשון פזור ופרוד : <b>דרכיך .</b> רגליך ע''ש שדורכים ופוסעים בו וכמו שמלת פעם משותף על ענין ההלוך ועל הרגל כמ''ש פעמי מרכבותיו ( שופטים ה ) ונאמר פעמי דלים ( ישעיה כז ) :
<h4>{יד}</h4>
<b>בעלתי .</b> ענין שר ואדון כמו אם בעליו עמו ( שמות כב ) :
<h4>{טז}</h4>
<b>ופריתם .</b> מל' פרי ר''ל תלדו בנים מרובים : <b>יפקדו .</b> ענין זכרון :
<h4>{יז}</h4>
<b>ונקוו .</b> ענין אסיפה וקבוץ כמו יקוו המים ( בראשית א ) : <b>שרירות .</b> ענין ראיה והבטה כמו אשר שוררו אנשים ( איוב לו ) :
<h4>{יח}</h4>
<b>על בית ישראל .</b> עם בית ישראל כמו ויבאו האנשים על הנשים ( שמית לה ) :
<h4>{יט}</h4>
<b>אשיתך .</b> ענין שימה : <b>צבי .</b> ענין הדר ופאר וכן צבי ממלכות ( ישעיה ג ) :
<h4>{כ}</h4>
<b>בגדה .</b> מרדה : <b>מרעה .</b> מלשון ריע וחבר :
<h4>{כא}</h4>
<b>שפיים .</b> מקומות גבוהות : <b>העוו .</b> מלשון עוות ועקום :
<h4>{כב}</h4>
<b>ארפה .</b> מל' רפואה ועם היא בה''א ועל הסליחה יאמר בדרך שאלה וכן רפאה נפשי כי חטאתי לך ( תהלים מא ) : <b>אתנו .</b> ענין ביאה כמו אתא בוקר ( ישעיה כא ) :
<h4>{כג}</h4>
<b>המון .</b> ענין רבוי :
<h4>{כד}</h4>
<b>אכלה .</b> מלשון כליון :
<h3>ירמיה פרק-ד</h3>
<h4>{א}</h4>
<b>שקוציך .</b> ענין תעוב כמו שקץ תשקצנו ( דברים ז ) : <b>ולא .</b> הוי''ו הוא במקום אז וכן אם בחקתי תלכו ונתתי גשמיכם בעתם ( ויקרא כז ) : <b>תנוד .</b> מלשון הנדה והנעה :
<h4>{ב}</h4>
<b>יתהללו .</b> מלשון הלול ושבח :
<h4>{ג}</h4>
<b>נירו .</b> ענין חרישה כמו רב אוכל ניר ראשים ( משלי יג ) : <b>אל קוצים .</b> על קוצים :
<h4>{ד}</h4>
<b>המולו .</b> ענין חתוך וכריתה וכן ומל ה' אלהיך ( דברים ל ) : <b>ערלות .</b> ענין אוטם וכן ערלי לב ( לקמן ט ) : <b>מעלליכם .</b> מעשיכם :
<h4>{ה}</h4>
<b>מלאו .</b> ענין אסיפה כמו קראו אחריך מלא ( לקמן יב ) :
<h4>{ו}</h4>
<b>נס .</b> כלונס ארוך ובראשו וילון לרמז להתאסף : <b>העיזו .</b> ענין אסיפה כמו שלח העז ( שמות ט ) :
<h4>{ז}</h4>
<b>מסובכו .</b> ענינו ענפים אחוזים אלה באלה כמו עד סירים סבוכים ( נחום א ) . <b>תצינה</b> . מלשון ציה ושממון :
<h4>{ח}</h4>
<b>חגרו .</b> מלשון חגורה ואזור : <b>ספדו .</b> מלשון הספד : <b>והילילו .</b> מלשון יללה :
<h4>{ט}</h4>
<b>ונשמו .</b> ענין תמהון כמו על יומו נשמו ( איוב יח ) :
<h4>{י}</h4>
<b>אהה .</b> הוא ענין ל' יללה : <b>השא השאת .</b> ענין הסתה והפתוי כמו הנחש השיאני ( בראשית ג ) :
<h4>{יא}</h4>
<b>צח .</b> ענין יובש כמו צחה צמא ( ישעיה ה ) : <b>שפיים .</b> מקומות גבוהים : <b>בת עמי .</b> עדת עמי וכן בת בבל ( תהלים קלז ) : <b>לזרות .</b> ענין פזור וזריקה וכן ואזרם במזרה ( לקמן טו ) : <b>להבר .</b> מלשון ברור ונקי :
<h4>{יב}</h4>
<b>רוח מלא .</b> רוח שלם וכן ומלוא החבל ( שמואל ב ח ) : <b>משפטים .</b> ענין ויכוח :
<h4>{יג}</h4>
<b>כעננים .</b> כעבים : <b>וכסופה .</b> רוח חזק : <b>קלו .</b> מלשון קלות : <b>שדדנו .</b> ענין עושק וגזל :
<h4>{יד}</h4>
<b>תלין .</b> ענין התמדה כמו צדק ילין בה ( ישעיה א ) : <b>אונך .</b> מלשון און ועם שהוי''ו נחה וכן ועולתה קפצה פיה ( איוב ה ) שהוי''ו נחה עם כי היא נעה בכ''מ :
<h4>{טו}</h4>
<b>און .</b> עמל :
<h4>{טז}</h4>
<b>השמיעו .</b> ענין אסיפה הבאה בהשמעת קול המאסף וכן וישמע שאול ( ש''א טו ) : <b>נוצרים .</b> בעלי מצור הצרים על העיר וכן ונצורת לב ( משלי ז ) :
<h4>{יז}</h4>
<b>שדי .</b> כמו שדה : <b>מרתה .</b> ענין מרד והקנטה :
<h4>{יח}</h4>
<b>מעלליך .</b> מעשיך : <b>מר .</b> מלשון מרירות :
<h4>{יט}</h4>
<b>אוחילה .</b> מלשון חיל וחלחלה : <b>קירות לבי .</b> כתלי לבי ואמר בדרך השאלה לפי שהלב יש בו דפנות וחללים :
<h4>{כ}</h4>
<b>נקרא .</b> מל' מקרה ועם הוא באל''ף : <b>שדדה .</b> נעשקה : <b>פתאום .</b> ענין מהירות רב : <b>יריעותי .</b> ענין וילון הנטוי כאוהל :
<h4>{כא}</h4>
<b>נס .</b> כלונס ארוך :
<h4>{כב}</h4>
<b>אויל .</b> שוטה : <b>סכלים .</b> טפשים :
<h4>{כג}</h4>
<b>תהו .</b> שממה : <b>ובהו .</b> ענין ריקות וכן והארץ היתה תהו ובהו ( בראשית א ) : <b>ואל השמים .</b> כמו ואת השמים וכן אספרה אל חוק ( תהלים ב ) :
<h4>{כד}</h4>
<b>רעשים .</b> מלשון רעש ותנועה חזקה : <b>התקלקלו .</b> ענין השחתה ובדרז''ל וכל המקלקלין פטורין ( שבת קו ) :
<h4>{כו}</h4>
<b>הכרמל .</b> כן נקרא מקום שדות וכרמים וכן ונוער בשן וכרמל ( ישעיה לג ) : <b>נצתו .</b> מלשון נתיצה והריסה :
<h4>{כח}</h4>
<b>תאבל .</b> ענין השחתה כמו אבל אומללה ארץ ( שם ) : <b>וקדרו .</b> ענין חשך ושחרות וכן שמש וירח קדרו ( יואל ב ) : <b>זמותי .</b> ענין מחשבה כמו זממו אל תפק ( תהלים קמ ) : <b>נחמתי .</b> ענין הפוך מחשבה :
<h4>{כט}</h4>
<b>פרש .</b> כן יקרא רוכב הסוס הרגיל בזה : <b>ורומה .</b> ענין השלכה וכן ונושקי רומי קשת ( שם עח ) : <b>בעבים .</b> מלשון עב ור''ל ביערים עבים ומסובכים : <b>ובכפים .</b> תרגום של סלע היא כיפא וכן חורי עפר וכפים ( איוב ל ) :
<h4>{ל}</h4>
<b>שדוד .</b> עשוק : <b>שני .</b> תולעת שני והוא מין צבע אדומה : <b>תעדי .</b> מלשון עדי וקשוט : <b>תקרעי .</b> מרוב ההתמדה לכחול העינים נראה כאלו קורעת פתיחת בית העין : <b>בפוך .</b> הוא הכחל שצובעין בו העינים וכן ותשם בפוך עיניה ( מ''ב ט ) . לשוא . לחנם : <b>תתיפי .</b> מל' יפה : <b>עוגבים .</b> חושקים ואוהבי הניאוף כמו ותעגב על מאהביה ( יחזקאל כג ) :
<h4>{לא}</h4>
<b>כמבכירה .</b> יולדת בכור : <b>תתיפח .</b> ענין אמירה ודבור כמו ויפח חמס ( תהלים כז ) : <b>תפרש .</b> מלשון פרוסה ושבירה כמו פרשה ציון בידיה ( איכה א ) : <b>נא .</b> עתה . <b>עיפה</b> . ענין יגיעה : <b>להרגים .</b> בא הלמ''ד ובמקום בעבור וכן פתח פיך לאלם ( משלי לא ) ור''ל בעבור האלה :
<h3>ירמיה פרק-ה</h3>
<h4>{א}</h4>
<b>שוטטו .</b> ענין ההליכה אנה אנה וכן משוט בארץ ( איוב א ) : <b>בחוצות .</b> בשוקים וכן וחוצות תשים לך בדמשק ( מלכים א כ ) : <b>ברחובותיה .</b> מלשון רחוב : <b>איש .</b> ר''ל גדול ובעל מעשים טובים וכן הלא איש אתה ( ש''א כו ) :
<h4>{ג}</h4>
<b>עיניך .</b> ר''ל השגחתך : <b>לאמונה .</b> ענין דבר המתקיים וכן יתד במקום נאמן ( ישעיה כב ) : <b>חלו .</b> מלשון חולי : <b>כליתם .</b> מלשון כליון : <b>מאנו .</b> מלשון מיאון :
<h4>{ד}</h4>
<b>נואלו .</b> ענין סכלות וטפשות כמו נואלו שרי צוען ( שם יח ) :
<h4>{ה}</h4>
<b>אותם .</b> עמהם : <b>עול .</b> הוא ההושם על צואר בהמה החורשת : <b>נתקו .</b> ענין העתק והסרה : <b>מוסרות .</b> קשורי רצועות העול :
<h4>{ו}</h4>
<b>ערבות .</b> ענינו כמו מדבר וכן במדבר בערבה ( דברים א ) : <b>ישדדם .</b> ענין עושק הגוף : <b>נמר .</b> שם חיה מה : <b>שוקד .</b> ענין מהירות כמו כי שוקד אני ( לעיל א ) : <b>עצמו .</b> ענין חוזק : <b>משובותיהם .</b> ענין מרד וסרוב :
<h4>{ז}</h4>
<b>אי .</b> ענינו כמו אנה וכן אי הבל אחיך ( בראשית ד ) : <b>ובית .</b> כמו ולבית : <b>יתגודדו .</b> מלשון גדוד ומחנה :
<h4>{ח}</h4>
<b>סוסים .</b> כסוסים : <b>מיוזנים .</b> מלשון מזון : <b>משכים .</b> מלשון השכמה : <b>יצהלו .</b> ענין הרמת קול גדול וכן צהלו מים ( ישעיה כד ) :
<h4>{ט}</h4>
<b>אפקוד .</b> ענין השגחה וכן ופקיד גפן זאת ( תהלים פ ) : <b>תתנקם .</b> מל' נקמה :
<h4>{י}</h4>
<b>בשרותיה .</b> מל' שורה וידוע הוא בדרז''ל וכן בין שורתם יצהירו ( איוב כד ) : <b>נטישותיה .</b> הם הענפים הגדולים המתפשטים למרחוק כמו ואת הנטישות הסיר התז ( ישעיה יח ) :
<h4>{יד}</h4>
<b>ואכלתם .</b> ותשרפם וכן ואש מפיו תאכל ( תהלים יח ) :
<h4>{טו}</h4>
<b>איתן .</b> ענין חוזק כמו איתן מושבך ( במדבר כד ) : <b>תשמע .</b> ענין הבנה כמו כי שומע יוסף ( בראשית מב ) :
<h4>{טז}</h4>
<b>אשפתו .</b> הוא נרתק החצים כמו עליו תרנה אשפה ( איוב טו ) :
<h4>{יז}</h4>
<b>לחמך .</b> כל המאכל קרוי בל' לחם כמו ונחש עפר לחמו ( ישעיה סה ) : <b>ירושש .</b> מל' רש ועני :
<h4>{יט}</h4>
<b>תחת .</b> במקום : <b>זרים .</b> נכרים :
<h4>{כב}</h4>
<b>תחילו .</b> מלשון חיל ורעדה : <b>חק .</b> דבר קבוע : <b>ויתגעשו .</b> ענין נדנוד ותנועה חזקה וכן ותגעש ותרעש הארץ ( תהלים יח ) : <b>יוכלו .</b> מלשון יכולת : <b>והמו .</b> מלשון המייה :
<h4>{כג}</h4>
<b>סורר .</b> מעוות : <b>ומורה .</b> ענין מרי ומרד וכן בן סורר ומורה ( דברים כא ) :
<h4>{כד}</h4>
<b>יורה .</b> הוא המטר היורד על הזרעים המרוה הזרעים והאדמה : <b>ומלקוש .</b> הוא המטר המאוחר היורד על הקשין ועל המלילות וכן ונתתי מטר וכו' יורה ומלקוש ( שם יא ) : <b>שבועות .</b> הוא מל' מלא שבוע זאת ( בראשית כט ) : <b>חוקות .</b> מלשון חק ודבר קבוע :
<h4>{כו}</h4>
<b>ישור .</b> ענין הבטה וראיה כמו לעמן שוררי ( תהלים כז ) : <b>כשך .</b> ענין הנחה כי וישכו המים ( בראשית ח ) ת''א ונחו מיא : <b>יקושים .</b> פח מוקשים : <b>משחית .</b> פח משחית : <b>ילכדו .</b> יתפשו :
<h4>{כז}</h4>
<b>ככלוב .</b> מעשהו כעין סל ועשוי לעופות ודומה לו כלוב קיץ ( עמוס ח ) :
<h4>{כח}</h4>
<b>שמנו .</b> מלשון שומן : <b>עשתו .</b> ענין צחות ובהירות כמו מעיו עשת שן ( ש''ה ה ) :
<h4>{ל}</h4>
<b>שמה .</b> ענין תמהון : <b>ושערורה .</b> ענין דבר מגונה ומאוס וכן ראיתי שערוריה ( לקמן כג ) : <b>נהיתה .</b> מלשון היה :
<h4>{לא}</h4>
<b>ירדו .</b> ענין ממשלה כמו רדה בקרב אויביך ( תהלים קי ) : <b>על ידיהם .</b> בעבור כוחם של הנביאים :
<h3>ירמיה פרק-ו</h3>
<h4>{א}</h4>
<b>העיזו .</b> ענין אסיפה כמו העוזו אל תעמודו ( לעיל ד ) : <b>ובתקוע .</b> שם מקום כמ''ש וישלח יואב תקועה ( ש''ב יד ) : <b>שאו .</b> הרימו : <b>משאת .</b> ענינו להבת אש וכן וישאם דוד ( ש''ב ה ) : <b>נשקפה .</b> ענין הבטה וראיה כמו וישקף אבימלך ( בראשית כו ) :
<h4>{ב}</h4>
<b>הנוה .</b> כמו הנאוה באל''ף והוא ענין יופי כמו נאוה כירושלים ( ש''ה ו ) : <b>והמעונגה .</b> מלשון עונג ועידון : <b>דמיתי .</b> מלשון דמיון והשוואה : <b>בת ציון .</b> עדת ציון :
<h4>{ג}</h4>
<b>תקעו .</b> עגין תחיבה בדבר מה וכן ותקעתיו יתד ( ישעיה כב ) : <b>רעו .</b> האכילו המרעה : <b>ידו .</b> מקומו :
<h4>{ד}</h4>
<b>קדשו .</b> ענין הזמנה כמו הקדיש קרואיו ( צפניה א ) : <b>קומו .</b> הוא ענין זרוז : <b>בצהרים .</b> הוא חצי היום : <b>פנה .</b> ענין סבוב : <b>צללי .</b> מלשון צל :
<h4>{ה}</h4>
<b>ארמנותיה .</b> מלשון ארמון ופלטרין :
<h4>{ו}</h4>
<b>עצה .</b> מלשון עץ : <b>סוללה .</b> הוא תל העפר למול העיר : <b>הפקד .</b> ענין השגחה כמו לא אפקוד ( לעיל ה ) :
<h4>{ז}</h4>
<b>כהקיר .</b> ענין נביעה והוא מלשון מקור : <b>ביר .</b> כמו באר : <b>ושוד .</b> עושק : <b>על פני .</b> כמו לפני וכן לא יהיה וכו' על פני ( שמות כ ) :
<h4>{ח}</h4>
<b>הוסרי .</b> מלשון מוסר : <b>תקע .</b> ענין הסרה מן המקום וכן ותקע נפשי מהם ( יחזקאל כג ) :
<h4>{ט}</h4>
<b>עולל יעוללו .</b> כן נקרא הליקוט שאחר הבציר כמו לא תועלל אחריך ( דברים כד ) : <b>כבוצר .</b> כן נקרא תלישת הענבים מן המחובר כמו כי תבצור כרמך ( שם ) : <b>על .</b> בעבור : <b>סלסלות .</b> ענין משמוש וחפוש כמו סלסלה ותרוממך ( משלי ד ) :
<h4>{י}</h4>
<b>על מי .</b> אל מי : <b>ואעידה .</b> ענין אזהרה והתראה כי ע''פ רוב מתרין בעדים שלא יכחשו : <b>ערלה .</b> ענין אטום כמו ערלי לב ( לקמן ט ) : <b>להקשיב .</b> ענין שמיעה והאזנה :
<h4>{יא}</h4>
<b>נלאיתי .</b> ענין עייפות ויגיעה כמו ונלאו מצרים ( שמות ז ) : <b>הכיל .</b> ענין הסבלה והחזקה כמו מרבה להכיל ( יחוקאל כג ) : <b>עולל .</b> ילדים רכים : <b>בחוץ .</b> בשוק : <b>סוד .</b> קבוצה הנאספת להמתיק סוד ועצה וכן בסוד משחקים ( לקמן ט ) :
<h4>{יג}</h4>
<b>בוצע בצע .</b> גוזלים הון וכן עוכר ביתו בוצע בצע ( משלי טו ) :
<h4>{יד}</h4>
<b>על .</b> הוא כמו עם : <b>נקלה .</b> מלשון קלון ובזיון :
<h4>{טו}</h4>
<b>הובישו .</b> מל' בושה : <b>תועבה .</b> דבר אסור וגנאי : <b>הכלים .</b> מל' כלימה : <b>פקדתים .</b> ענין זכרון :
<h4>{טז}</h4>
<b>לנתיבות .</b> ענין שביל ודרך : <b>מרגוע .</b> מנוחה והשקט כמו וזאת המרגעה ( ישעיה כח ) :
<h4>{יז}</h4>
<b>צופים .</b> מביטים במקום גבוה : <b>הקשיבו .</b> ענין האזנה :
<h4>{כ}</h4>
<b>לבונה .</b> מין בושם : <b>משבא .</b> שם מדינה : <b>וקנה .</b> הוא קנמון מסממני הקטורת : <b>ערבו .</b> ענין נעימות ומתיקות כמו ושנתי ערבה לי ( לקמן לא ) :
<h4>{כא}</h4>
<b>שכן .</b> זהו הדר עמו בבית :
<h4>{כב}</h4>
<b>יעור .</b> מלשון התעוררות : <b>מירכתי .</b> מסוף וכן ולירכתי המשכן ימה ( שמות כו ) :
<h4>{כג}</h4>
<b>וכידון .</b> הוא כעין רומח וכן נטה בכידון ( יהושע ח' ) : <b>ערוך .</b> מסודר ומוכן . כאיש . ר''ל כגבור חיל :
<h4>{כד}</h4>
<b>רפו .</b> מלשון רפיון : <b>החזיקתנו .</b> ענין אחיזה : <b>חיל .</b> חלחלה ורעד :
<h4>{כה}</h4>
<b>מגור .</b> ענין פחד כמו ויגר מואב ( במדבר כב ) :
<h4>{כו}</h4>
<b>בת עמי .</b> עדת עמי : <b>חגרו .</b> מלשון חגורה ואזור : <b>שק .</b> יריעה עבה : <b>והתפלשי .</b> התגלגלי וכן בעפר התפלשי ( מיכה א ) : <b>תמרורים .</b> מל' מרירות : <b>השודד .</b> העושק :
<h4>{כז}</h4>
<b>בחון .</b> ענין מגדל חזק וכן עופל ובחן ( ישעיה לב ) : <b>ובחנת .</b> מלשון בחינה :
<h4>{כח}</h4>
<b>סרי סוררים .</b> ענין עוות ועקום כמו סורר ומורה ( דברים כא ) : <b>הולכי רכיל .</b> ענין לה''ר כמו לא תלך רכיל ( ויקרא י''ט ) :
<h4>{כט}</h4>
<b>נחר .</b> ענין יובש כמו חרה מני חורב ( איוב ל ) : <b>מפוח .</b> שם הכלי שמפיחים בו להבעיר האש : <b>תם .</b> ענין גמר והשלמה : <b>עופרת .</b> מין מתכת : <b>צרף צרוף .</b> ענין זיקוק והתכה : <b>ורעים .</b> הם הסיגים שהוא רע מול הכסף : <b>נתקו .</b> ענין העתק והסרה :
<h3>ירמיה פרק-ז</h3>
<h4>{ג}</h4>
<b>היטיבו .</b> מלשון טוב ותקון וכן ותיטב את ראשה ( מ''ב ט ) : <b>ומעלליכם .</b> מעשיכם :
<h4>{ח}</h4>
<b>לבלתי .</b> עניינו כמו לא : <b>הועיל .</b> מלשון תועלת :
<h4>{י}</h4>
<b>נצלנו .</b> מל' הצלה :
<h4>{יא}</h4>
<b>המערת .</b> ענין חפירה בקרקע : <b>פריצים .</b> רשעים וקלי הדעת :
<h4>{יג}</h4>
<b>עניתם .</b> מל' עניה ותשובה :
<h4>{טז}</h4>
<b>ואל תשא .</b> ענין הרמת קול : <b>בעדם .</b> בעבור' : <b>רנה .</b> הוא ענין ל' תפלה : <b>תפגע .</b> ענין בקשה וכן ופגעו לי ( בראשית כג ) :
<h4>{יז}</h4>
<b>האינך .</b> האין אתה וכן אינך יודע אי זה יכשר ( קהלת יא ) : <b>ובחוצות .</b> בשוקים :
<h4>{יח}</h4>
<b>מלקטים .</b> מל' לקיטה : <b>מבערים .</b> מדליקים : <b>לשות .</b> מל' לישה והוא גלגול העיסה : <b>בצק .</b> עיסה כמו מלוש בצק עד חמצתו ( הושע ז ) ואמר בצק ע''ש סופו וכן אפיתי על גחליו לחם ( ישעיה מד ) : <b>כונים .</b> מין מאכל ויתכן שנקרא כן על כי עשאום בכוונת הלב בתקון רב וכן עשינו לה כונים להעציבה ( לקמן מד ) : <b>למלכת השמים .</b> הוא השמש וכן מקטרים למלכת השמים ( שם ) :
<h4>{כ}</h4>
<b>נתכת .</b> ענין התכה והרקה כמו ותתך חמתי באפי ( שם ) : <b>תכבה .</b> מלשון כבה :
<h4>{כא}</h4>
<b>ספו .</b> ל' הוספה :
<h4>{כב}</h4>
<b>על דברי .</b> על ענין וכן על דבר כזבי ( במדבר כה ) :
<h4>{כד}</h4>
<b>במועצות .</b> מל' עצה : <b>בשרירות .</b> ענין הבטה וראי' כמו אשר שוררו אנשים ( איוב לו ) : <b>לפנים .</b> להלן מול פנים :
<h4>{כו}</h4>
<b>ויקשו .</b> מל' קשה : <b>ערפם .</b> הוא מול הפנים :
<h4>{כז}</h4>
<b>יענוכה .</b> מל' ענייה ותשובה :
<h4>{כח}</h4>
<b>לקחו .</b> ענין למוד : <b>ונכרתה .</b> ר''ל נפסקה :
<h4>{כט}</h4>
<b>גזי .</b> ענין תלישה כמו קרחי וגוזי ( מיכה א ) : <b>נזרך .</b> גדול השער יקרא נזר כמו נזר אלהיו על ראשו ( במדבר ו ) : <b>ושאי .</b> ענין הרמה : <b>שפים .</b> כן נקראו מקומות הגבוהות : <b>ויטוש .</b> ענין עזיבה כמו ויטוש משכן שלו ( תהלים עח ) : <b>עברתו .</b> מל' עברה וזעם :
<h4>{ל}</h4>
<b>שקוציהם .</b> מל' שקץ ותועבה :
<h4>{לא}</h4>
<b>במות .</b> מל' במה : <b>בגיא .</b> בעמק :
<h4>{לג}</h4>
<b>נבלת .</b> כן נקרא גוף ההרוג : <b>מחריד .</b> מל' חרדה ופחד :
<h4>{לד}</h4>
<b>והשבתי .</b> ענין בטול כמו שבת נוגש ( ישעיה יד ) : <b>לחרבה .</b> מל' חורבן :
<h3>ירמיה פרק-ח</h3>
<h4>{ב}</h4>
<b>ושטחום .</b> ענין פרישה כמו משטח חרמים ( יחזקאל כו ) : <b>צבא השמים .</b> הם העכו''ם : <b>יאספו .</b> ענין הכנסה כמו ואין איש מאסף אותם ( שופטים יט ) : <b>לדומן .</b> לזבל כמו כדומן על פני השדה ( לקמן ט ) :
<h4>{ג}</h4>
<b>הדחתים .</b> מלשון דחיה :
<h4>{ה}</h4>
<b>שובבה .</b> משובה , ענין מרד והליכה בדרכי הלב : <b>נצחת .</b> מלשון נצח ולעולם : <b>החזיקו .</b> ענין אחוזה : <b>בתרמית .</b> ענין מרמה וכן שקר תרמיתם ( תהלים קיט ) : <b>מאנו .</b> מל' מיאון :
<h4>{ו}</h4>
<b>הקשבתי .</b> ענין האזנה : <b>נחם .</b> ענין חרטה והפוך מחשבה כמו פן ינחם העם ( שמות יג ) : <b>במרוצתם .</b> ענין רדיפה ומהירת ההליכה : <b>שוטף .</b> ענין רדיפה ואמר בלשון שאלה מרדיפת המים :
<h4>{ז}</h4>
<b>חסידה .</b> שם עוף מה : <b>מועדיה .</b> ענין זמן כמו למועד אשוב אליך ( בראשית יח ) : <b>ותור .</b> שם תורים ידוע : <b>וסיס ועגור .</b> גם הם שמות עופות וכן כסוס עגור ( ישעיה לח ) : <b>שמרו .</b> ענין המתנה כמו ואביו שמר את הדבר ( בראשית לז ) :
<h4>{ח}</h4>
<b>איכה .</b> כמו איך : <b>לשקר .</b> על חנם : <b>עט .</b> קולמוס כמו עט סופר מהיר ( תהלים מה ) :
<h4>{ט}</h4>
<b>הובישו .</b> מל' בושה : <b>חתו .</b> ענין שבר ופחד :
<h4>{י}</h4>
<b>בוצע בצע .</b> גוזל הון :
<h4>{יא}</h4>
<b>וירפו .</b> מל' רפואה : <b>בת עמי .</b> עדת עמי : <b>על .</b> הוא כמו עם : <b>נקלה .</b> מלשון קלון ובזיון :
<h4>{יב}</h4>
<b>תועבה .</b> דבר איסור וגנאי : <b>והכלם .</b> מלשון כלימה : <b>פקודתם .</b> ענין זכרון :
<h4>{יג}</h4>
<b>אסף אסיפם .</b> ענין כליה כמו אסף אדם ובהמה ( צפניה א ) : <b>נבל .</b> ענין כמישה כמו ועלהו לא יבול ( תהלים א ) : <b>יעברום .</b> ענין העברה מן העולם :
<h4>{יד}</h4>
<b>ונדמה , הדמנו .</b> ענין כריתה כמו אל תדמו בעונה ( לקמן לא ) : <b>ראש .</b> שם עשב מר וכן שורש פורה ראש ולענה ( דברים כט ) :
<h4>{טו}</h4>
<b>מרפה .</b> מל' רפואה ועם היא בה''א : <b>בעתה .</b> מל' בעתה וחרדה :
<h4>{טז}</h4>
<b>נחרת .</b> הקול היוצא מנחיריו הם נקבי האף וכן הוד נחרו אימה ( איוב ל''ט ) : <b>מצהלות .</b> ענין הרמת קול גדול כמו אל אשת רעהו יצהלו ( לעיל ה ) : <b>אביריו .</b> מלשון אביר וחוזק :
<h4>{יז}</h4>
<b>משלח .</b> ענין גרוי והשסה כמו ושן בהמות אשלח בם ( דברים לב ) : <b>צפעונים .</b> מין נחש רע : <b>ונשכו .</b> מלשון נשיכה וכן אם ישך הנחש בלא לחש ( קהלת י ) :
<h4>{יח}</h4>
<b>מבליגיתי .</b> ענין התחזקות כמו ואבליגה מעט ( איוב י ) : <b>דוי .</b> מל' מדוה וחולי :
<h4>{יט}</h4>
<b>שועת .</b> צעקת :
<h4>{כ}</h4>
<b>כלה .</b> מל' כליון : <b>קיץ .</b> היא עת שטיחת התאנים ליבשם וכן כשלג בקיץ ( משלי כו ) :
<h4>{כא}</h4>
<b>השברתי .</b> מלשון שברון : <b>קדרתי .</b> ענין שחרות וחושך כמו שמש וירח קדרו ( יואל ב ) : <b>שמה .</b> תמהון ובלבול כמו ונשמו הכהנים ( לעיל ד ) : <b>החזיקתני .</b> ענין אחיזה :
<h4>{כב}</h4>
<b>הצרי .</b> הוא נטף המוזכר בסממני הקטורת והוא שרף אילן והוא מיוחד לרפואה וכן קחו צרי למכאובה ( לקמן נא ) : <b>ארוכת .</b> ענין רפואה כמו הנני מעלה לה ארוכה ( לקמן לג ) :
<h4>{כג}</h4>
<b>מי יתן .</b> עניינו כמו הלואי וכן מי יתן והיה לבבם וכו' ( דברים ה ) : <b>מקור .</b> מעין : <b>את חללי .</b> על חללי כי ויתנכלו אותו ( בראשית לז ) ת''א וחשיבו עלוהי :
<h3>ירמיה פרק-ט</h3>
<h4>{א}</h4>
<b>מלון .</b> מקום ללון : <b>אורחים .</b> הולכי אורח : <b>עצרת .</b> קבוצת וכן קראו עצרה ( יואל ב ) :
<h4>{ב}</h4>
<b>וידרכו .</b> הדרך לדרוך ברגל על הקשת למתחו היטב לירות למרחוק :
<h4>{ג}</h4>
<b>עקוב יעקב .</b> ענין עקום ועיוות וכן והיה העקוב למישור ( ישעיה מ ) :
<h4>{ד}</h4>
<b>יהתלו .</b> ענין לעג כמו הנה התלת בי ( שופטים וז ) : <b>למדו .</b> ענין ההרגל כמו פרה למד מדבר ( לעיל ב ) : <b>העוה .</b> מל' עוות ועקום : <b>נלאו .</b> ענין יגיעה כמו ונלאתי כלכל ( לקמן כ ) :
<h4>{ו}</h4>
<b>צורפם .</b> ענין זקוק : <b>ובחנתים .</b> מל' בחינה :
<h4>{ז}</h4>
<b>שחוט .</b> משוך כמו זהב שחוט ( מ''א י ) . <b>ארבו</b> . מל' מארב .
<h4>{ח}</h4>
<b>אפקד .</b> ענין השגחה כמו פקדו נא וראו ( ש''א יד ) :
<h4>{ט}</h4>
<b>ונהי .</b> ענין יללה כמו יודעי נהי ( עמוס ה ) : <b>נאות .</b> ענין מדור כמו בנאות דשא ( תהלים כג ) : <b>מדבר .</b> לפעמים מקום המרעה סמוך למדבר וכן הצאן ההנה במדבר ( ש''א וז ) : <b>נצתו .</b> מל' ציה ושממה :
<h4>{י}</h4>
<b>לגלים .</b> ענין תל ודגור כמו עד הגל הזה ( בראשית לא ) : <b>מעון .</b> מדור כמו למעון קדשו ( דה''ב ל ) : <b>תנים .</b> מין נחש :
<h4>{יא}</h4>
<b>נצתה .</b> מלשון ציה ושממה :
<h4>{יג}</h4>
<b>שרירות .</b> ענין ראיה כמו אשר שוררו אנשים ( איוב לו ) : <b>למדום .</b> ענין הרגל כמו פרה למוד מדבר ( לעיל ב ) :
<h4>{יד}</h4>
<b>לענה .</b> שם עשב מר : <b>מי ראש .</b> מי סחיטת ראש והוא שם עשב מר :
<h4>{טו}</h4>
<b>והפיצותים .</b> ענין פזור : <b>כלותי .</b> מל' כליון :
<h4>{טז}</h4>
<b>למקוננות .</b> מל' קינה :
<h4>{יז}</h4>
<b>ותשנה .</b> כמו ותשאנה באל''ף : <b>ותרדנה .</b> מל' ירידה : <b>ועפעפינו .</b> הוא אישון העין : <b>יזלו .</b> מלשון הזלה ונטיפה :
<h4>{יח}</h4>
<b>שדדנו .</b> ענין עושק : <b>משכנותינו .</b> מלשון משכן ומקום מדור :
<h4>{יט}</h4>
<b>ותקח .</b> ר''ל תקבל : <b>רעותה .</b> חברתה :
<h4>{כ}</h4>
<b>בארמנותינו .</b> מלשון ארמון ופלטרין : <b>עולל .</b> כן יקרא רכים כמו עוללים שאלו לחם ( איכה ד ) : <b>מחוץ .</b> משוק :
<h4>{כא}</h4>
<b>נבלת .</b> כן נקרא פגר המת : <b>כדומן .</b> כזבל : <b>וכעמיר .</b> כן נקרא אגודת שבלי התבואה כמו ושכחת עומר ( דברים כד ) : <b>מאסף .</b> ענין הכנסה :
<h4>{כב}</h4>
<b>יתהלל .</b> מלשון הלול והתפארות :
<h4>{כד}</h4>
<b>ופקדתי .</b> ענין השגחה : <b>מול .</b> מלשון מילה : <b>בערלה .</b> עד שלא נמול :
<h4>{כה}</h4>
<b>קצוצי .</b> ענין חתוך כמו וקצץ פתילים ( שמות לט ) ור''ל נפרדים וכאלו הם קצוצים אלה מאלה : <b>פאה .</b> ענין עבר וצד וכן על ארבע הפאות ( שם כה ) : <b>ערלי לב .</b> אטומי לב כאלו מכוסה בשומן :
<h3>ירמיה פרק-י</h3>
<h4>{ב}</h4>
<b>ומאותות .</b> מל' אות וסימן : <b>תחתו .</b> ענין פחד ושבר :
<h4>{ג}</h4>
<b>כי .</b> אשר : <b>חוקות .</b> ענין דבר קבוע : <b>חרש .</b> אומן עץ : <b>במעצד .</b> שם כלי גדול עשוי לחתוך בו וכן חרש ברזל מעצד ( ישעיה מד ) :
<h4>{ד}</h4>
<b>במסמרות .</b> ביתדות וכן וברזל לרוב למסמרים ( דה''א כב ) : <b>ובמקבות .</b> הוא הפטיש כמו ותשם את המקבת בידה ( שופטים ד ) ויקרא כן ע''ש שראשו א' חד לנקוב בו האבנים : <b>יפיק .</b> ענין כשלון וכן ופיק ברכים ( נחום ב ) :
<h4>{ה}</h4>
<b>מקשה .</b> ענין הקשת הקורנס וכן מקשה אחת ( שמות ה ) : <b>נשוא ינשוא .</b> מל' משא וסבל : <b>יצעדו .</b> ענין פסיעות והילוך כמו מטיבי צעד ( משלי ל ) : <b>ירעו .</b> מלשון רעה : <b>אותם .</b> עמהם וכן ואדבר אותך ( יחזקאל ב ) :
<h4>{ז}</h4>
<b>יאתה .</b> ענין רצוי כמו ויאותו הכהנים ( מ''ב יג ) :
<h4>{ח}</h4>
<b>יבערו .</b> מלשון בער ושוטה וכן איש בער לא ידע ( תהלים צב ) : <b>ויכסלו .</b> מלשון כסיל : <b>מוסר .</b> ענין תוכחה :
<h4>{ט}</h4>
<b>מרקע .</b> מרודד לעשות טסים וכן ועשו אותם רקועי פחים ( במדבר וז ) : <b>מתרשיש .</b> שם מקום : <b>מאופז .</b> מין זהב טוב וכן בכתם אופז ( דניאל י ) : <b>תכלת וארגמן .</b> שמות מיני צבעים חשובים :
<h4>{י}</h4>
<b>מקצפו .</b> מל' קצף וזעם : <b>תרעש .</b> ענין תנועה והנדה : <b>יכילו .</b> ענין סבל כמו ומי יכילנו ( יואל ב ) :
<h4>{יא}</h4>
<b>כדנה .</b> כזאת : <b>להום .</b> להם ומצאנו בל' ארמי המ''ם במקום הנו''ן כמו וכן אמרין להום ( עזרא ה ) : <b>אלה .</b> בזה לשון ארמי כלשון עברי וכן אלה מאניא ( שם ) :
<h4>{יב}</h4>
<b>תבל .</b> הם המקומות המיושבות מבני אדם :
<h4>{יג}</h4>
<b>לקול .</b> באה הלמ''ד במקום בעבור וכן פתח פיך לאלם ( משלי לא ) : <b>תתו .</b> מל' נתינה : <b>המון .</b> מל' המייה ושאון : <b>ויעלה .</b> באה הוי''ו במקום אז וכן אם נקבה תלד וטמאה שבועים ( ויקרא יב ) ור''ל אז טמאה : <b>נשיאים .</b> עננים ע''ש שמנשאים עצמן למעלה וכן מעלה נשיאים ( תהלים קלה ) :
<h4>{יד}</h4>
<b>נבער .</b> מל' בער ושוטה : <b>מדעת .</b> מהיות בו דעת וכן וימאסך ממלך ( ש''א טז ) ור''ל מהיות מלך : <b>הוביש .</b> מל' בושה : <b>נסכו .</b> הפסל הנעשה ביציקת המתכת וכן אלהי מסכה ( שמות לד ) :
<h4>{טו}</h4>
<b>תעתועים .</b> מל' תועה : <b>פקודתם .</b> ענין השגחה :
<h4>{יז}</h4>
<b>אספי .</b> ענין הכנסה כמו ואין איש מאסף אותם ( שופטים יט ) : <b>כנעתך .</b> ענין סחורה כמו וחגור נתנה לכנעני ( משלי לא ) : <b>במצור .</b> ענין מבצר ע''ש שאין לכבשה בלא מצור וכן ערי מצור ( דה''ב ח ) :
<h4>{יח}</h4>
<b>קולע .</b> ענין השלכת אבן בכלי המיוחד לזה וכן ויקלע ויך את הפלשתי ( ש''א יז ) : <b>והצרותי .</b> מל' צר ונזק :
<h4>{יט}</h4>
<b>נחלה .</b> מלשון חולי : <b>ואשאנו .</b> מל' משא וסבל :
<h4>{כ}</h4>
<b>שודד .</b> ענין עושק : <b>מיתרי .</b> חבלי האוהל וכן יתירים לחים ( שופטים יז ) : <b>נתקו .</b> נעתקו ממקומם : <b>ומקים .</b> מלשון הקמה : <b>יריעותי .</b> ענין וילון :
<h4>{כא}</h4>
<b>נבערו .</b> מל' בער ושוטה : <b>השכילו .</b> ענין הצלחה וכן ויהי דוד לכל דרכיו משכיל ( ש''א יח ) : <b>מרעיתם .</b> מל' מרעה ור''ל צאן מרעיתם : <b>נפוצה .</b> ענין פיזור :
<h4>{כב}</h4>
<b>ורעש .</b> ענין תנועה והנדה : <b>מעון .</b> מדור : <b>תנים .</b> מין נחש :
<h4>{כג}</h4>
<b>צעדו .</b> ענין פסיעות והלוך כמו ויהי כי צעהו ( ש''ב ו ) :
<h4>{כד}</h4>
<b>במשפט .</b> ר''ל במשפט הראוי לגלות אוזן למוסר וכן ויסרתיך למשפט ( לקמן ל ) :
<h4>{כה}</h4>
<b>אכלו , ואכלהו .</b> ענין אבדון : <b>ויכלהו .</b> מלשון כליון : <b>נוהו .</b> ענין מדור כמו וזורה על נוהו ( איוב יח ) : <b>השמו .</b> מלשון שממון :
<h3>ירמיה פרק-יא</h3>
<h4>{ב}</h4>
<b>שמעו .</b> ענין הבנה : <b>איש יהודה .</b> אנשי יהודה וכן איש ישראל ראו ( ש''א יג ) : <b>ועל יושבי ירושלים .</b> ואל יושבי ירושלים :
<h4>{ג}</h4>
<b>ארור .</b> ענין קללה :
<h4>{ד}</h4>
<b>מכור .</b> הוא הכלי שצורפין בו הזהב כמו וכור לזהב ( משלי יז ) :
<h4>{ה}</h4>
<b>הקים .</b> מל' קיום : <b>זבת .</b> ענין נטיפה כמו זב עמקך ( לקמן מט ) :
<h4>{ו}</h4>
<b>ובחוצות .</b> בשוקים :
<h4>{ז}</h4>
<b>העד העדותי .</b> ענין התראה כי ע''פ רוב מתרין בעדים לבל יכחשו : <b>השכם .</b> מל' השכמה ור''ל בזריזות :
<h4>{ח}</h4>
<b>בשרירות .</b> במראית :
<h4>{ט}</h4>
<b>קשר .</b> ענינו אגודת מרד כמו ותקרא קשר קשר ( מ''ב יא ) : <b>באיש .</b> כמו באנשי :
<h4>{י}</h4>
<b>מאנו .</b> מל' מיאון : <b>הפרו .</b> בטלו :
<h4>{יד}</h4>
<b>בעד .</b> בעבור : <b>תשא .</b> ענין הרמת קול : <b>רנה .</b> היא ענין תפלה :
<h4>{טו}</h4>
<b>לידידי .</b> אהובי : <b>המזמתה .</b> ענין מעשה רע כמו זמה היא ( ויקרא יח ) : <b>רעתכי .</b> מלשון רעה : <b>תעלוזי .</b> ענין שמחה כמו יעלזו חסידים ( תהלים קמט ) :
<h4>{טז}</h4>
<b>רענן .</b> רטוב ומלוחלח כמו דשנים ורעננים יהיו ( שם צב ) : <b>תואר .</b> מהודר : <b>המולה .</b> ענין המייה ושאון וכן קול המולה ( יחזקאל א ) : <b>הצית .</b> מל' הצתה והבערה : <b>ורעו .</b> ענין שבירה כמו ירעוך קדקד ( לעיל ב ) : <b>דליותיו .</b> ענפים גדולים כמו לפנות דליותיו אליו ( יחזקאל וז ) :
<h4>{יז}</h4>
<b>בגלל .</b> בעבור כמו בגלל הדבר הזה ( דברים טו ) :
<h4>{יח}</h4>
<b>מעלליהם .</b> מעשיהם :
<h4>{יט}</h4>
<b>אלוף .</b> כמו ואלוף ותחסר הוי''ו והוא הפר כמו שגר אלפיך ( שם ו ) : <b>יובל .</b> יובא כמו יובל שי ( ישעיה יח ) : <b>לטבוח .</b> לשחוט : <b>עץ בלחמו .</b> כמו בעץ לחמו ועץ ר''ל מין עץ שהוא סם המות ועליו נאמר ויורהו ה' עץ ( שמות טו ) והיה נס בתוך נס כמ''ש רז''ל : <b>בלחמי .</b> כל מין מאכל קרוי בשם לחם :
<h4>{כ}</h4>
<b>בוחן .</b> מל' בחינה ונסיון : <b>כליות .</b> בהם מקום העצה : <b>גליתי .</b> מל גלוי :
<h4>{כב}</h4>
<b>פוקד .</b> ענין זכרון :
<h4>{כג}</h4>
<b>ושארית .</b> ענין שיור :
<h3>ירמיה פרק-יב</h3>
<h4>{א}</h4>
<b>משפטים .</b> ענין וויכוח : <b>צלחה .</b> מל' הצלחה : <b>שלו .</b> מלשון שלוה : <b>בוגדי בגד .</b> ענין סרוב ומרד :
<h4>{ב}</h4>
<b>מכליותיהם .</b> מל' כליות :
<h4>{ג}</h4>
<b>התיקם .</b> ענין העתק : <b>והקדישם .</b> ענין הזמנה כמו קדשו קהל ( יואל ב ) :
<h4>{ד}</h4>
<b>תאבל .</b> ענין השחתה כמו אבלה נבלה הארץ ( ישעיה כד ) : <b>ספתה .</b> ענין כליון כמו אסף אסיפם ( לעיל ח ) : <b>אחריתנו .</b> מלשון אחרית וסוף :
<h4>{ה}</h4>
<b>רצתה .</b> מל' ריצה ורדיפת ההליכה : <b>וילאוך .</b> ענין עייפות כמו ומה הלאתיך ( מיכה ו ) : <b>תתחרה .</b> ענין הדמות וההתערב כמו אל תתחר במרעים ( תהלים לו ) : <b>בגאון .</b> ענין גבהות ורוממות ורצה לומר ככר המעולה הסמוך לירדן ושם היה מקום האריות כמו שנאמר הנה כאריה יעלה מגאון הירדן ( לקמן מט ) :
<h4>{ו}</h4>
<b>מלא .</b> ענין קבוץ כמו קראו מלאו ( לעיל ד ) :
<h4>{ז}</h4>
<b>נטשתי .</b> ענין עזיבה : <b>ידידות .</b> ענין אהבה :
<h4>{ט}</h4>
<b>העיט .</b> הוא שם עוף הדורס וכן וקץ עליו העיט ( ישעיה יח ) : <b>צבוע .</b> ר''ל בעלת גוונים ונראה כצבוע : <b>התיו .</b> ענין ביאה כמו שובו אתיו ( שם כא ) :
<h4>{י}</h4>
<b>בוססו .</b> ענין רמיסה כמו בוססו מקדשך ( שם סג ) : <b>חלקתי .</b> ענין אחוזת שדה כמו ואכלה את החלק ( עמוס ז ) :
<h4>{יא}</h4>
<b>עלי .</b> ר''ל לפני : <b>נשמה .</b> מלשון שממה :
<h4>{יב}</h4>
<b>שפים .</b> מקומות הגבוהות : <b>אכלה .</b> ענין הרג ואבדון וכן וחרבי תאכל בשר ( דברים לב ) :
<h4>{יג}</h4>
<b>נחלו .</b> מל' חולי : <b>יועילו .</b> מל' תועלת :
<h4>{יד}</h4>
<b>הנוגעים .</b> ר''ל להרע וכן הנוגע באיש הזה ( בראשית כד ) : <b>נותשם .</b> אתוש . ענין עקירה כמו לנתוש ולנתוץ ( לעיל א ) :
<h4>{טז}</h4>
<b>ונבנו .</b> מל' בנין :
<h3>ירמיה פרק-יג</h3>
<h4>{א}</h4>
<b>אזור .</b> חגורה : <b>מתניך .</b> חלציך :
<h4>{ד}</h4>
<b>וטמנהו .</b> ענין הסתרה : <b>בנקיק הסלע .</b> בשן הסלע הבולט וכן ובנקיקי הסלעים ( ישעיה ז ) :
<h4>{ו}</h4>
<b>מקץ .</b> מסוף :
<h4>{ז}</h4>
<b>ואחפור .</b> מלשון חפירה וכרייה : <b>לכל .</b> ר''ל לשום דבר וכן לא תעשה כל מלאכה ( שמות כ ) ר''ל שום מלאכה :
<h4>{ט}</h4>
<b>גאון .</b> מל' גאות ורוממות :
<h4>{י}</h4>
<b>המאנים .</b> מלשון מיאון וסרוב : <b>בשררות .</b> במראה :
<h4>{יא}</h4>
<b>ולתהלה .</b> מלשון הלול ושבח :
<h4>{יב}</h4>
<b>נבל .</b> נאד היין וכן ונבל יין ( ש''א א ) :
<h4>{יד}</h4>
<b>ונפצתים .</b> ענין השבור עם הרצוץ וכן ונפוץ הכדים ( שופטים ז ) : <b>איש אל אחיו .</b> ר''ל זה אחר זה וכן ואת כל מלכי הצפון וגו' איש אל אחיו ( לקמן כה ) : <b>אחוס .</b> ענין חמלה כמו יחוס על דל ( תהלים עב ) וכפל הדבר במ''ש :
<h4>{טו}</h4>
<b>והאזינו .</b> הטו אוזן לשמוע :
<h4>{טז}</h4>
<b>יתנגפו .</b> ענין הכאה וכן פן תגוף באבן רגליך ( שם צא ) : <b>נשף .</b> ענין חושך כמו אך חושך ישופני ( שם קלט ) : <b>לצלמות .</b> צלו של מות והוא חשכת הקבר : <b>ושית .</b> ענין שימה כמו ישת חושך סתרו ( שם יח ) : <b>לערפל .</b> עב הענן :
<h4>{יז}</h4>
<b>גוה .</b> כמו גאה ובאה הוי''ו במקום האל''ף וכן כי השפילו ותאמר גוה ( איוב כב ) והוא ענין רוממות : <b>ודמוע .</b> הוא דמעת הבכי : <b>נשבה .</b> מל' שביה :
<h4>{יח}</h4>
<b>ולגבירה .</b> היא המלכה : <b>מראשותיכם .</b> מלשון ראש ור''ל גדולתכם :
<h4>{יט}</h4>
<b>שלומים .</b> מלשון שלם והכל :
<h4>{כא}</h4>
<b>יפקוד .</b> ענין השגחה : <b>למדת .</b> ענין ההרגל וכן פרה למד מדבר ( לעיל ב ) : <b>אלופים .</b> שרים וכן מפריד אלוף ( משלי יו ) : <b>חבלים .</b> מכאובי יולדה וכן חבלי יולדה ( הושע יג ) :
<h4>{כב}</h4>
<b>קראני .</b> מלשון מקרה : <b>שוליך .</b> הם תחתיות הבגד כמו על שולי המעיל ( שמות כח ) : <b>נחמסו .</b> ענין הסרה כמו ויחמס כגן שכו ( איכה ב ) : <b>עקביך .</b> עקבי הרגל :
<h4>{כג}</h4>
<b>כושי .</b> הם השחורים : <b>ונמר .</b> שם חיה : <b>חברברתיו .</b> ענין כתמים וכן חבורה תחת חבורה ( שמות כא ) כי במקום המכה נראה כעין כתם : <b>למדו .</b> ענין הרגל :
<h4>{כד}</h4>
<b>ואפיצם .</b> ענין פזור :
<h4>{כה}</h4>
<b>גורלך .</b> חלקך לפי שעל פי רוב חולקים בגורל יקרא חלק בשם גורל : <b>מנת .</b> גם זה ענין חלק כמו מנת שועלים יהיו ( תהלים סג ) : <b>מדיך .</b> מלשון מדה :
<h4>{כו}</h4>
<b>חשפתי .</b> ענין גלוי כמו וחשופי שת ( ישעיה כ ) : <b>שוליך .</b> תחתיות הבגד : <b>קלונך .</b> מלשון קלון ובזיון :
<h4>{כז}</h4>
<b>נאופיך .</b> ענין זנות : <b>ומצהלותיך .</b> ענין הרמת קול שמחה של קלות וכן איש אל אשת רעהו יצהלו ( לעיל ה ) : <b>זמת .</b> ענין מחשבה רעה : <b>שקוציך .</b> מלשון שקץ ותעב : <b>מתי .</b> ענין השאלה על הזמן וכן מתי תנחמני ( תהלים קיט ) :
<h3>ירמיה פרק-יד</h3>
<h4>{א}</h4>
<b>על דברי .</b> על ענין וכן על דבר פעור ( במדבר כה ) : <b>הבצרות .</b> ענין מניעה כמו לא יבצר מהם ( בראשית יא ) ור''ל מניעת הגשמים וכן בשנת בצורת ( לקמן וז ) :
<h4>{ב}</h4>
<b>אומללו .</b> ענין כריתה כמו כי אומלל אני ( תהלים ו ) : <b>קדרו .</b> ענין שחרות וחושך כמו שמש וירח קדרו ( יואל ב ) : <b>וצוחת .</b> מלשון צווחה וצעקה :
<h4>{ג}</h4>
<b>ואדיריהם .</b> מלשון אדיר וחזק ור''ל השרים : <b>צעיריהם .</b> ענין קטן ושפל וכן צעיר אנכי ונבזה ( תהלים קיט ) : <b>גבים .</b> בורות כמו ולחשוף מים מגבא ( ישעיה ל ) : <b>וחפו .</b> ענין כסוי וכן ופני המן חפו ( אסתר ז ) :
<h4>{ד}</h4>
<b>חתה .</b> ענין שבר כמו וצדקתי לא תחת ( ישעיה נא ) : <b>אכרים .</b> הם עובדי האדמה בחרישה וכדומה וכן ונפצתי בך אכר וצמדו ( לקמן נא ) :
<h4>{ו}</h4>
<b>ופראים .</b> הוא חמור הבר : <b>שפים .</b> מקומות גבוהות : <b>שאפו .</b> ענין ההמשכה אל בית הבליעה וכן שאפה רוח ( לעיל ב ) : <b>רוח .</b> האויר : <b>כתנים .</b> מין נחש :
<h4>{ז}</h4>
<b>ענו .</b> העידו כמו לא תענה ( שמות כ ) : <b>משובתנו .</b> ענין מרד כמו שובבה העם הזה ( לעיל ח ) :
<h4>{ח}</h4>
<b>מקוה .</b> מל' תקוה : <b>וכאורח .</b> הולך דרך :
<h4>{ט}</h4>
<b>נדהם .</b> ענינו כמו נבהל ואין לו דומה : <b>תניחנו .</b> מלשון הנחה ועזיבה :
<h4>{י}</h4>
<b>לנוע .</b> מלשון נע ונד : <b>חשכו .</b> ענין מניעה כמו ולא חשכת ( בראשית כב ) : <b>רצם .</b> מל' רצוי : <b>ויפקד .</b> ענין זכרון :
<h4>{יב}</h4>
<b>יצומו .</b> ענין תענית : <b>רנתם .</b> ענין תפלה :
<h4>{יג}</h4>
<b>אהה .</b> ענינו כמו אוי :
<h4>{יד}</h4>
<b>חזון .</b> מראה החלום וכן הבין בכל חזון ( דניאל א ) : <b>וקסם .</b> זה ראיית הכוכבים : <b>ואליל .</b> ענין דבר שאין בו ממש וכן רופאי אליל ( איוב יג ) : <b>ותרמית .</b> ענין ערמה כמו כי שקר תרמיתם ( תהלים קיט ) :
<h4>{טו}</h4>
<b>יתמו .</b> יכלו כמו תם הכסף ( בראשית מז ) :
<h4>{יז}</h4>
<b>תדמינה .</b> ענין שתיקה והפסק כמו אל דמי לכם ( ישעי' סב ) : <b>בת עמי .</b> עדת עמי . נחלה . מלשון חול :
<h4>{יח}</h4>
<b>חללי .</b> הרוגים : <b>תחלואי .</b> מל' חולי : <b>סחרו .</b> ענין סבוב ועל שם זה נקרא התגר בשם סוחר כי מסבב אחר הסחורה לקנותה :
<h4>{יט}</h4>
<b>געלה .</b> ענין תעוב כמו וגעלה נפשי אתכם ( ויקרא כו ) : <b>בעתה .</b> חרדה ורתת :
<h4>{כא}</h4>
<b>תנאץ .</b> ענין בזיון וכן נאצו כל תוכחתי ( משלי א ) : <b>תנבל .</b> ענין הורדה ושפלות כמו וינבל צור ישועתו ( דברים לב ) : <b>תפר .</b> ענין בטול :
<h4>{כב}</h4>
<b>בהבלי .</b> מלשון הבל והם הגלולים : <b>מגשימים .</b> מלשון גשם : <b>רביבים .</b> כן נקרא הגשם הדק כמו וכרביבים עלי עשב ( שם ) : <b>ונקוה .</b> מלשון תקוה :
<h3>ירמיה פרק-טו</h3>
<h4>{א}</h4>
<b>נפשי .</b> ענין רצון כמו אם יש את נפשכם ( בראשית כג ) : <b>שלח .</b> ענין טירוד וגרושין כמו הן ישלח ( לעיל ג ) :
<h4>{ב}</h4>
<b>אנה .</b> להיכן וכן אנה אעלה ( ש''ב ב ) :
<h4>{ג}</h4>
<b>ופקדתי .</b> ענין מנוי וגזברות : <b>משפחות .</b> אמר כן בדרך שאלה : <b>לסחוב .</b> ענין גרירה ומשיכה כמו סחוב והשלך ( לקמן כב ) :
<h4>{ד}</h4>
<b>לזעוה .</b> ענין רתת וחרדה כמו והיה רק זועה ( ישעיה כח ) : <b>בגלל .</b> בעבור כמו בגלל הדבר הזה ( דברים טו ) :
<h4>{ה}</h4>
<b>יחמול .</b> מלשון חמלה ורחמים : <b>ינוד .</b> מלשון נדידה :
<h4>{ו}</h4>
<b>נטשת .</b> עזבת : <b>ואט .</b> מלשון נטיה : <b>נלאתי .</b> ענין עייפות ויגיעה כמו ונלאו מצרים ( שמות ז ) : <b>הנחם .</b> ענין הפוך מחשבה כמו פן ינחם העם ( שם יג ) :
<h4>{ז}</h4>
<b>ואזרם .</b> ענין פזור כמו ואתכם אזרה בגוים ( ויקרא כו ) : <b>במזרה .</b> הוא הכלי שזורין בו התבואה וכן ברחת ובמזרה ( ישעיה ל ) : <b>בשערי .</b> בערי וכן באחד שעריך ( דברים יז ) : <b>שכלתי .</b> ענין מיתה כמו מחוץ תשכל חרב ( שם לב ) :
<h4>{ח}</h4>
<b>עצמו .</b> ענין רבוי כמו בעם עצום ( תהלים לח ) : <b>אם .</b> כן יקרא עיר גדולה אשר הקטנות סביב לה וכן עיר ואם בישראל ( ש''ב כ ) : <b>בחור .</b> נבחר וגבור : <b>שודד .</b> עושק : <b>הפלתי .</b> ענין השכנה וחניה כמו נופלים בעמק ( שופטים ז ) : <b>עיר .</b> ענין שונא כמו ויהי ערך ( ש''א כח ) : <b>ובהלות .</b> מלשון בהלה ופחד :
<h4>{ט}</h4>
<b>אמללה .</b> ענין כריתה כמו אומלל אני ( תהלים ו ) : <b>נפחה נפשה .</b> ענין דאבון נפש וכן ותקותם מפח נפש ( איוב יא ) : <b>בא .</b> ענין שקיעה כמו כי בא השמש ( בראשית כח ) . וחפרה . ענין כלימה וכן וחפרה הלבנה ( ישעיה כד ) : <b>ושאריתם .</b> מלשון שארית ושיור :
<h4>{י}</h4>
<b>מדון .</b> ענין מריבה כמו ישתוק מדון ( משלי כו ) : <b>נשיתי .</b> ענין הלואה כמו לא תהיה לו כנושה ( שמות כב ) : <b>מקללוני .</b> הוא מלשון קללה ומלשון קלון ובזיון :
<h4>{יא}</h4>
<b>אם לא .</b> הוא ענין לשון שבועה וגזם ולא אמר והרי הוא כאדם האומר אם לא כן הוא יהיה כזאת וכזאת וכן אם לא בתים רבים ( ישעיה ה ) ורבים כמוהו : <b>שריתיך .</b> מלשון שארית ובא בחסרון אל''ף וכן וגם כל שרית ישראל ( דה''א יב ) : <b>הפגעתי .</b> ענין בקשה כמו ופגעו לי ( בראשית כג ) :
<h4>{יב}</h4>
<b>הירוע .</b> ענין שבירה כמו ורעו דליותיו ( לעיל יא ) :
<h4>{יג}</h4>
<b>חילך .</b> מלשון חיל ועושר כמו וישראל עושה חיל ( במדבר כד ) : <b>לבז .</b> מלשון בזה ושלל : <b>במחיר .</b> ענין דמי הדבר וערכו כמו אקנה מאותך במחיר ( ש''ב כד ) :
<h4>{יד}</h4>
<b>קדחה .</b> ענין הבערה כמו הן כלכם קודחי אש ( ישעיה נ ) : <b>תוקד .</b> ענין שריפה כמו ותוקד עד שאול ( דברים לב ) :
<h4>{טו}</h4>
<b>ופקדני .</b> ענין השגחה : <b>שאתי .</b> מלשון משא וסבל :
<h4>{יז}</h4>
<b>בסוד .</b> ענין קבוץ כי להמתיק סוד מתקבצין הראויים לו וכן על סוד בחורים ( לעיל ו ) : <b>ומשחקים .</b> מלשון שחוק ושמחה : <b>ואעלוז .</b> ענין שמחה : <b>בדד .</b> יחידי כמו איכה ישבה בדד ( איכה א ) : <b>זעם .</b> כעס וחרון : <b>נצח .</b> לעולם ר''ל זמן רב : <b>אנושה .</b> כאובה ביותר כמו אנוש חציו ( איוב לד ) :
<h4>{יח}</h4>
<b>מאנה .</b> מלשון מיאון : <b>אכזב .</b> ענין הפסק ועזיבה כמו אשר לא יכזבו מימיו ( ישעיה נח ) : <b>נאמנו .</b> ענין דבר המתקיים כמו יתד במקום נאמן ( שם כב ) :
<h4>{יט}</h4>
<b>יקר .</b> מכובד וחשוב : <b>מזולל .</b> ענין הרבות האכילה ורדיפת התאוות וכן זולל וסובא ( דברים כא ) :
<h4>{כ}</h4>
<b>בצורה .</b> חזקה : <b>יוכלו .</b> מל' יכולת :
<h4>{כא}</h4>
<b>ופדיתיך .</b> מלשון פדיון : <b>מכף .</b> מיד : <b>עריצים .</b> חזקים כמו כגבור עריץ ( לקמן כ ) :
<h3>ירמיה פרק-טז</h3>
<h4>{ד}</h4>
<b>תחלואים .</b> מל' חולי : <b>לדומן .</b> לזבל :
<h4>{ה}</h4>
<b>בית מרזח .</b> בית אבל וכן סר מרזח סרוחים ( עמוס ו ) : <b>תנוד .</b> מלשון נדידה : <b>להם .</b> עליהם : <b>אספתי .</b> ענין כליון כמו אסף אסיפם ( לעיל ח ) :
<h4>{ו}</h4>
<b>יתגודד .</b> ענין שריטת הבשר כמו ויתגודדו כמשפטם ( מ''א ח ) : <b>יקרח .</b> ענין מריטת השער כמו קרחי וגזי ( מיכה א ) :
<h4>{ז}</h4>
<b>יפרסו .</b> מלשון פרוסה ושבירה כמו פרוס לרעב לחמך ( ישעיה נח ) : <b>כוס .</b> ר''ל כוס יין :
<h4>{ח}</h4>
<b>משתה .</b> ענין סעודה כמו עשה משתה ( אסתר א ) : <b>לשבת .</b> מלשון ישיבה : <b>אותם .</b> עמהם :
<h4>{ט}</h4>
<b>משבית .</b> ענין בטול כמו שבת נוגש ( ישעיה יד ) :
<h4>{יב}</h4>
<b>שרירות .</b> ענין ראיה והבטה : <b>לבלתי .</b> כמו לבלי :
<h4>{יג}</h4>
<b>והטלתי .</b> ענין השלכה כמו ויטילו את הכלים ( יונה א ) : <b>חנינה .</b> מלשון חן :
<h4>{יד}</h4>
<b>העלה .</b> מל' עליה :
<h4>{טו}</h4>
<b>הדיחם .</b> מל' דחיה : <b>והשיבותים .</b> מלשון השבה : <b>על אדמתם .</b> אל אדמתם :
<h4>{טז}</h4>
<b>לדיגים .</b> הצדים את הדגים : <b>ודיגום .</b> ר''ל יצודו דגים וכן עולל יעוללו ( לעיל ו ) ור''ל ילקטו העוללות : <b>ומנקיקי .</b> כן יקרא שם הסלע הבולט וכן בנקיק הסלע ( לעיל יג ) :
<h4>{יז}</h4>
<b>נצפן .</b> ענין הסתרה כמו יצפון לישרים ( משלי ב ) :
<h4>{יח}</h4>
<b>משנה .</b> מל' שנים וכפל : <b>חללם .</b> מלשון חלול : <b>שקוציהם .</b> מלשון שקץ ושרץ :
<h4>{יט}</h4>
<b>עוזי ומעוזי .</b> ענין חוזק : <b>ומנוסי .</b> מלשון ניסה ובריחה : <b>מאפסי .</b> מקצות כי בקצות הארץ כאלו אפס וכלה : <b>מועיל .</b> מלשון תועלת :
<h3>ירמיה פרק-יז</h3>
<h4>{א}</h4>
<b>בעט .</b> בקולמוס כמו לשקר עשה עט ( לעיל ח ) : <b>בצפורן .</b> זהו שעל האצבעות ממעל וכן ועשתה צפרניה ( דברים כא ) ולפי שדרך האדם לחתוך בצפרניו קרא לעט בלשון צפורן בדרך שאלה : <b>שמיר .</b> כן נקרא ברזל החזק וכן כשמיר חזק מצור ( יחזקאל ג ) : <b>חרושה .</b> חרושה בעומק כחרישה : <b>לוח .</b> נסר ודף כמו ואת לחותיה ( שם כז ) : <b>ולקרנות .</b> הם הבליטות שבארבע זויות המזבח וכן ועשית קרנותיו ( שמות כז ) והלמ''ד הוא במקום בי''ת וכן ישבת לכסא ( תהלים ט ) :
<h4>{ב}</h4>
<b>ואשריהם .</b> הוא אילן הנעבד : <b>רענן .</b> ענין לחות ורטיבות כמו בשמן רענן ( שם צב ) :
<h4>{ג}</h4>
<b>הררי .</b> מלשון הר : <b>חילך .</b> עושרך : <b>לבז .</b> לבזה ושלל : <b>במותיך .</b> מלשון במה :
<h4>{ד}</h4>
<b>ושמטתה .</b> מלשון השמטה ועזיבה כמו שמוט כל בעל משה ידו ( דברים טו ) : <b>קדחתם .</b> תוקד . ענין הבערה ושריפה כמו אש קדחה באפי עליכם תוקד ( לעיל טו ) :
<h4>{ה}</h4>
<b>ארור .</b> ענין קללה : <b>הגבר .</b> האיש : <b>בשר .</b> ר''ל אדם שהוא בשר : <b>זרועו .</b> חזקו :
<h4>{ו}</h4>
<b>כערער .</b> שם עץ מדברי וכן כערער במדבר ( לקמן מח ) : <b>בערבה .</b> ענינו כמו במדבר : <b>חררים .</b> ענינו יובש כמו נחר מפוח ( לעיל ו ) : <b>מלחה .</b> מלשון מלח :
<h4>{ח}</h4>
<b>שתול .</b> נטוע כמו שתולים בבית ה' ( תהלים צב ) : <b>יובל .</b> פלגי מים כמו על יבלי מים ( ישעיה מד ) : <b>ישלח .</b> ענין התפשטות וכן תשלח קציריה ( תהלים פ ) : <b>חום .</b> מלשון חמימות : <b>עלהו .</b> העלין : <b>רענן .</b> ענין לחות : <b>בצורת .</b> ענין מניעת הגשמים וכן על דברי הבצרות ( לעיל יד ) : <b>ידאג .</b> מלשון דאגה : <b>ימיש .</b> ענין הסרה כמו לא ימיש עמוד הענן ( שמות יג ) :
<h4>{ט}</h4>
<b>עקוב .</b> ענין עקום ועוות וכן כל אח עקוב יעקוב ( לעיל ט ) : <b>ואנוש .</b> ענין מכאוב חזק כמו אנוש חצי ( איוב לד ) :
<h4>{י}</h4>
<b>חוקר .</b> ענין חיפוש ודרישה : <b>בוחן .</b> מלשון בחינה ונסיון : <b>מעלליו .</b> מעשיו :
<h4>{יא}</h4>
<b>קורא .</b> שם עוף וכן כאשר ירדוף הקורא בהרים ( ש''א כו ) : <b>דגר .</b> ענין צפצוף העוף להמשיך האפרוחים אחריו כמו ודגרה בצלה ( ישעיה לד ) : <b>עושה .</b> ענין אסיפה כמו וישראל עושה חיל ( במדבר כד ) : <b>ובאחריתו .</b> בסופו : <b>נבל .</b> פחות ונבזה :
<h4>{יב}</h4>
<b>כסא .</b> כמו ככסא ותחסר כ''ף השמוש וכן ייטיב גאה ( משלי יו ) ומשפטו כגהה : <b>מרום .</b> השמים הרמים : <b>מראשון .</b> מאז מקדם :
<h4>{יג}</h4>
<b>מקוה .</b> מלשון תקוה : <b>וסורי .</b> מלשון הסרה : <b>מקור .</b> מעין :
<h4>{טו}</h4>
<b>נא .</b> עתה :
<h4>{טז}</h4>
<b>אצתי .</b> ענין מהירות כמו ולא אץ לבא ( יהושע י ) : <b>אנוש .</b> ענין מכאוב רב : <b>התאותי .</b> מל' תאוה : <b>נכח .</b> נגד :
<h4>{יז}</h4>
<b>למחתה .</b> ענין שבר וכן וצדקתי לא תחת ( ישעיה נא ) :
<h4>{יח}</h4>
<b>ומשנה .</b> ענין כפל :
<h4>{כג}</h4>
<b>ויקשו .</b> מלשון קשה : <b>ערפם .</b> הוא אחורי הפנים :
<h4>{כו}</h4>
<b>השפלה .</b> העמק :
<h4>{כז}</h4>
<b>והצתי .</b> ענין הבערה : <b>ואכלה .</b> ותשרוף וכן כמאכלת אש ( שם ט ) . ארמנות . היכלות ופלטרין : <b>תכבה .</b> מלשון כיבוי :
<h3>ירמיה פרק-יח</h3>
<h4>{ב}</h4>
<b>קום .</b> הוא ענין זרוז :
<h4>{ג}</h4>
<b>האבנים .</b> כן שם הכלי המיוחד ליוצר חרס לעשות עליו מלאכתו ודומה לו וראיתן על האבנים ( שמות א ) שהוא המיוחד אל היולדת :
<h4>{ד}</h4>
<b>בחומר .</b> טיט :
<h4>{ז}</h4>
<b>לנתוש .</b> ענין עקירה : <b>ולנתוץ .</b> ענין כתיתה ושבירה וכן לנתוש ולנתוץ ולהרוס ( לקמן לא ) :
<h4>{ח}</h4>
<b>ונחמתי .</b> ענין הפוך מחשבה :
<h4>{יא}</h4>
<b>יוצר .</b> בורא ומחדש : <b>מעלליכם .</b> מעשיכם :
<h4>{יב}</h4>
<b>נואש .</b> מלשון יאוש ועזיבת הדבר כמו ותאמרי נואש ( לעיל ב ) . שרירות . ענין ראיה והבטה :
<h4>{יג}</h4>
<b>שערורית .</b> ענין דבר מגונה ומכוער כמו שמה ושערורה ( לעיל ה ) :
<h4>{יד}</h4>
<b>מצור .</b> מסלע : <b>לבנון .</b> שם יער בארץ ישראל : <b>ינתשו .</b> כמו ינטשו בטי''ת כי דטלנ''ת מתחלף כמו שיבואו בענין אחד טעה ותעה ונטישה הוא ענין עזיבה כמו כי לא יטוש ( ש''א יב ) : <b>זרים .</b> מל' זר ונכרי : <b>קרים .</b> מלשון קור וצנה : <b>נוזלים .</b> מלשון הזלה והטפה כמו יזל מים מדליו ( במדבר כד ) :
<h4>{טו}</h4>
<b>שבילי .</b> נתיבות . עניינם אחד ענין אורח ומעגל : <b>סלולה .</b> ענין משמוש התמידות וכן ואורח ישרים סלולה ( משלי טו ) :
<h4>{טז}</h4>
<b>שריקות .</b> ענין השמעת קול בקבוץ השפתים כשרואים דבר חשוב שנחרב וכן שרקו ויניעו ראשם ( איכה ב ) : <b>ישום .</b> ענין תמהון כמו פנו אלי והשמו ( איוב כא ) : <b>ויניד .</b> מלשון הנדה והנעה :
<h4>{יז}</h4>
<b>אפיצם .</b> ענין פזור כמו ויפץ העם ( שמות ה ) : <b>עורף .</b> הוא אחורי הפנים והצואר : <b>אידם .</b> ענין שבר ומקרה רע כמו הלא איד לעול ( איוב לא ) :
<h4>{יח}</h4>
<b>לכו .</b> הוא ענין זרוז : <b>נקשיבה .</b> ענין שמיעה והאזנה :
<h4>{כ}</h4>
<b>כרו .</b> חפרו כמו בור כרה ( תהלים ז ) : <b>שוחה .</b> בור כמו שוחה עמוקה ( משלי כב ) :
<h4>{כא}</h4>
<b>תן .</b> ענין מסירה : <b>והגירם .</b> ענין הזלה ושפיכה וכן יגירהו על ידי חרב ( תהלים סג ) : <b>שכולות .</b> מי שמתו בניו קרוי שכול :
<h4>{כב}</h4>
<b>גדודי .</b> צבאות עם : <b>ופחים .</b> מלשון פח ורשת : <b>טמנו .</b> ענין הצפנה :
<h4>{כג}</h4>
<b>תמחי .</b> מלשון מחייה ומחיקה :
<h3>ירמיה פרק-יט</h3>
<h4>{א}</h4>
<b>בקבק .</b> כן שם הכלי שפיה צר על כי בעת ישופך ממנה נשמע כעין קול בקבק וכן ובקבק דבש ( מ''א יד ) : <b>יוצר חרש .</b> אומן חרס :
<h4>{ב}</h4>
<b>גיא בן הנם .</b> כן שם המקום :
<h4>{ג}</h4>
<b>תצלנה .</b> ענין תנועת הרעש וכן לקול צללו שפתי ( חבקוק ג ) :
<h4>{ד}</h4>
<b>וינכרו .</b> מלשון נכר וזרות :
<h4>{ז}</h4>
<b>ובקותי .</b> ענין ריקות כמו הבוק תבוק הארץ ( ישעיה כד ) והוא לשון נופל על לשון בקבוק :
<h4>{ח}</h4>
<b>לשמה .</b> לתמהון : <b>ולשרקה .</b> ענין השמעות קול בקבוץ השפתים ודרכו לעשותו כשרואים דבר חשוב שנחרב : <b>ישום .</b> יתמה :
<h4>{ט}</h4>
<b>במצור .</b> ענין הקפת גייסות סביבות העיר לכבשה ולהצר להם : <b>ובמצוק .</b> יציקו . מל' צוקה וצרה :
<h4>{י}</h4>
<b>אותך .</b> עמך :
<h4>{יא}</h4>
<b>ככה .</b> כן : <b>היוצר .</b> אומן חרס : <b>להרפה .</b> הוא מלשון רפואה ועם כי היא בה''א ור''ל לתקנה ואמר בל' שאלה וכן וירפא את מזבח ה' ( מ''א יח ) :
<h4>{טו}</h4>
<b>הקשו .</b> מל' קשה : <b>ערפם .</b> הוא אחורי הפנים :
<h3>ירמיה פרק-כ</h3>
<h4>{ג}</h4>
<b>מגור .</b> ענין אסיפה וקבוץ כמו אוגר בקיץ ( משלי י ) :
<h4>{ה}</h4>
<b>חוסן .</b> ענין חוזק ועל העושר יאמר שהוא החוזק וכן חוסן ויקר יקחו ( יחזקאל כב ) : <b>יגיעה .</b> גם הוא יאמר על העושר הבא ביגיעה ועמל : <b>ובזזום .</b> מל' בזה ושלל :
<h4>{ז}</h4>
<b>פתיתני .</b> מלשון פתוי והסתה : <b>ותוכל .</b> מל' יכולת :
<h4>{ח}</h4>
<b>מדי .</b> עניינו כמו מתי וכן מדי דברי בו ( לקמן לא ) : <b>חמס .</b> ענין הסרת היושר והוא מלשון נחמסו עקביך ( לעיל יג ) : <b>ושוד .</b> עושק הגוף : <b>ולקלס .</b> ענין לעג כמו וקלסה לכל הארצות ( יחזקאל כב ) :
<h4>{ט}</h4>
<b>עצור .</b> כנוס ומאוסף כמו עצרת בוגדים ( לעיל ט ) : <b>ונלאתי .</b> ענין עייפות ויגיעה כמו העוה נלאו ( שם ) : <b>כלכל .</b> ענין הסבלה והחזקה כמו ומי מכלכל את יום בואו ( מלאכי ג ) : <b>ואוכל .</b> מל' יכולת :
<h4>{י}</h4>
<b>דבת .</b> ענין אמירה ועל פי רוב יאמר על האמיר' הרע' כמו דבת הארץ ( במדבר יג ) : <b>מגור .</b> ענין אסיפה : <b>שומרי .</b> ענין תקוה וצפוי כמו ואביו שמר את הדבר ( בראשית לו ) : <b>צלעי .</b> ענין חגר ופסח ויאמר על המכשול והתקלה וכן ובצלעי שמחו ( תהלים לה ) : <b>יפותה .</b> מל' פתוי והסתה : <b>ונוכלה .</b> מל' יכולת :
<h4>{יא}</h4>
<b>אותי .</b> עמי וכן ואדבר אותך ( יחזקאל ב ) : <b>עריץ .</b> חזק כמו אל נערץ ( תהלים פט ) : <b>השכילו .</b> ענין הצלחה על כי המצליח נדמה בעיני הבריות שעושה מעשיו בהשכל וכן ויהי דוד לכל דרכיו משכיל ( ש''א יח ) :
<h4>{יב}</h4>
<b>בוחן .</b> מלשון הבחנה :
<h4>{יג}</h4>
<b>מרעים .</b> רשעים :
<h4>{טז}</h4>
<b>נחם .</b> ענין הפוך מחשבה : <b>ותרועה .</b> ענין זעקת יללה כמו נפשו ירעה לו ( ישעיה טו ) :
<h4>{יז}</h4>
<b>מרחם .</b> הוא מקום הולד : <b>הרת .</b> מל' הריון :
<h4>{יח}</h4>
<b>עמל .</b> ענין יגיעה : <b>ויכלו .</b> מל' כליון :
<h3>ירמיה פרק-כא</h3>
<h4>{ב}</h4>
<b>ויעלה .</b> ענין סלוק כמו העלות הענן ( במדבר ט ) :
<h4>{ד}</h4>
<b>מסב .</b> מל' סבוב : <b>את מלך .</b> אל מלך : <b>הצרים .</b> מל' מצור : <b>ואספתי .</b> ענין הכנסה כמו ואין איש מאסף אותם ( שופטים יט ) :
<h4>{ז}</h4>
<b>יחוס .</b> ענין חמלה כמו וחוסה עלי ( נחמיה יג ) וכפל הדבר במ''ש :
<h4>{ח}</h4>
<b>נותן .</b> ענין אמירה כמו ולא נתן תפלה ( איוב א ) : <b>את דרך .</b> את ענין :
<h4>{ט}</h4>
<b>ונפל .</b> ענין השכנה ונטיה כמו אל הכשדים אתה נופל ( לקמן לז ) : <b>לשלל .</b> ענין ביזה :
<h4>{יב}</h4>
<b>דינו .</b> מלשון דין : <b>מעלליכם .</b> מעשיכם :
<h4>{יג}</h4>
<b>צור .</b> סלע : <b>המישור .</b> מל' ישר ושוה : <b>יחת .</b> ענין ירידה כמו חציך נחתו בי ( תהלים לח ) : <b>במעונותינו .</b> מל' מעון ומדור כמו ה' מעון אתה היית ( שם צ ) :
<h4>{יד}</h4>
<b>ופקדתי .</b> ענין השגחה : <b>והצתי .</b> ענין הבערה כמו באש יצתו ( ישעיה לג ) : <b>ואכלה .</b> ענין שריפה כמו מאכלת אש ( שם ט ) :
<h3>ירמיה פרק-כב</h3>
<h4>{ג}</h4>
<b>תונו .</b> ענין אונאת דברים וכן וגר לא תונה ( שמות כב ) : <b>תחמוסו .</b> ענין עושק :
<h4>{ו}</h4>
<b>אשיתך .</b> ענין שימה כמו שתו עלי ( תהלים ג ) : <b>נושבו .</b> מל' ישיבה :
<h4>{ז}</h4>
<b>וקדשתי .</b> ענין הזמנה כמו קדשו מלחמה ( יואל ד ) :
<h4>{י}</h4>
<b>תנדו .</b> ענין הנעה :
<h4>{יג}</h4>
<b>ועליותיו .</b> מל' עליה והם החדרים שהמה ממעל : <b>ופועלו .</b> רצה לומר שכר הפעולה :
<h4>{יד}</h4>
<b>מרווחים .</b> מל' ריוח : <b>וקרע .</b> ענין פתיחה וכן ותקרעי בפוך עיניך ( לעיל ד ) : <b>חלוני .</b> כמו חלונים ונפלה המ''ם : <b>וספון .</b> ענין קרוי הבתים וכסוין כמו ויספון את הבית גבים ( מ''א ו ) : <b>ומשוח .</b> ענין טיחה וצביעה : <b>בששר .</b> הוא מין צבע חשוב וכן חקוקים בששר ( יחזקאל כג ) :
<h4>{טו}</h4>
<b>מתחרה .</b> ענין הדבוק והתערב וכן ואיך תתחרה את הסוסים ( לעיל יב ) :
<h4>{יז}</h4>
<b>בצעך .</b> ענין חמדת הממון כמו מה בצע ( בראשית לז ) : <b>העושק .</b> הגזל : <b>המרוצה .</b> מל' רציצה ושבירה וכן ואת מי רצותי ( ש''א יב ) :
<h4>{יח}</h4>
<b>הוי .</b> הוא ענין לשון יללה : <b>הדה .</b> ענין הדר ויופי :
<h4>{יט}</h4>
<b>סחוב .</b> ענין גרירה ומשיכה על הקרקע וכן ואת הכלבים לסחוב ( לעיל טו ) : <b>מהלאה .</b> להלן ורחוק :
<h4>{כ}</h4>
<b>מעברים .</b> מל' עבר וצד :
<h4>{כא}</h4>
<b>בשלותיך .</b> מלשון שלוה :
<h4>{כב}</h4>
<b>תרעה .</b> ענין שבירה כמו תרועם בשבט ברזל ( תהלים ב ) : <b>ונכלמת .</b> מל' כלימה וחרפה :
<h4>{כג}</h4>
<b>מקוננת .</b> ענין מדור כמו ודרור קן לה ( תהלים פד ) ואמר בלשון שאלה : <b>נחנת .</b> מל' חן : <b>חבלים .</b> מכאובים : <b>חיל .</b> חלחלה :
<h4>{כד}</h4>
<b>כניהו .</b> הוא יכניה והוא יהויכין : <b>חותם .</b> כן נקראת הטבעת שחותמים בה האגרות וכן חותמך ופתילך ( בראשית לח ) : <b>אתקנך .</b> ענין העתקה והסרה :
<h4>{כה}</h4>
<b>יגור .</b> ענין פחד כמו ויגר מואב ( במדבר כב ) :
<h4>{כו}</h4>
<b>והטלתי .</b> ענין השלכה כמו ויטילו את הכלים ( יונה א ) : <b>ילדתך .</b> ענין גדול ואמון וכן יולדו על ברכי יוסף ( בראשית נ ) :
<h4>{כז}</h4>
<b>מנשאים .</b> ענין הרמה ור''ל מבטיחים :
<h4>{כח}</h4>
<b>העצב .</b> כן נקרא הצורה הנעבדת כמ''ש עצבי הגוים ( תהלים קלה ) וזהו לפי שמעצב לב עובדיו צועק אליו ואינו נענה ובדרך שאלה קרא כן לכולם : <b>נפוץ .</b> ענין שבירה ורציצה כמו ונפוץ הכדים ( שופטים ז ) : <b>חפץ .</b> ענין רצון וצורך וכן החפץ לשדי כי תצדק ( איוב כב ) : <b>הוטלו .</b> הושלכו :
<h4>{ל}</h4>
<b>ערירי .</b> ענין השחתה וחורבן כמו ערו ערו עד היסוד בה ( תהלים קלז ) : <b>גבר .</b> איש :
<h3>ירמיה פרק-כג</h3>
<h4>{א}</h4>
<b>ומפיצים .</b> ענין פוזור כמו ויפץ העם ( שמות ה ) : <b>מרעיתי .</b> מלשון מרעה :
<h4>{ב}</h4>
<b>ותדיחום .</b> מלשון דחיה : <b>ופקדתם .</b> ענין זכרון והשגחה : <b>מעלליכם .</b> מעשיכם :
<h4>{ג}</h4>
<b>נויהן .</b> מדורה כמו נוה שאנן ( ישעיה לג ) : <b>יפרו .</b> יעשו פירות ר''ל יולידו בנים :
<h4>{ד}</h4>
<b>יחתו .</b> ענין שבר ופחד : <b>יפקוד .</b> ענין חסרון כמו אשה רעותה לא פקדו ( שם לד ) :
<h4>{ה}</h4>
<b>והשכיל .</b> ענין הצלחה כמו ויהי דוד לכל דבריו משכיל ( ש''א יח ) :
<h4>{ט}</h4>
<b>לנביאים .</b> הלמ''ד הוא במקום בעבור כמו פתח פיך לאלם ( משלי לא ) : <b>רחפו .</b> ענין תנועה ותנודה כמו על גוזליו ירחף ( דברים לב ) :
<h4>{י}</h4>
<b>אלה .</b> ענין שבועה כמו ושמעה קול אלה ( ויקרא ה ) : <b>אבלה .</b> ענין השחתה כמו על כן תאבל הארץ ( הושע ד ) : <b>נאות .</b> ענין מדור כמו בנאות דשא ( תהלים כג ) : <b>מדבר .</b> לפעמים מקום המרעה סמוך למדבר וכן הצאן ההנה במדבר ( ש''א יז ) : <b>מרוצתם .</b> מלשון ריצה ומהירות ההליכה : <b>כן .</b> נכון ואמת כמו לא כן בדיו ( ישעיה טז ) :
<h4>{יב}</h4>
<b>כחלקלקות .</b> מלשון חלק : <b>באפילה .</b> ענין חושך : <b>פקודתם .</b> ענין זכרון :
<h4>{יג}</h4>
<b>תפלה .</b> ענין דבר גרוע מבלי טעם וכן ולא נתן תפלה לאלהים ( איוב א ) : <b>ויתעו .</b> מלשון תועה :
<h4>{יד}</h4>
<b>שערורה .</b> ענין דבר מגונה כמו שמה ושערורה ( לעיל ה ) : <b>נאוף .</b> ענין זנות : <b>מרעים .</b> רשעים :
<h4>{טו}</h4>
<b>לענה .</b> מין עשב מר : <b>והשקיתים .</b> ענין שתייה : <b>מי ראש .</b> מי סחיטת עשב מר ששמו ראש כמו וישקני מי ראש ( לעיל ח ) :
<h4>{טז}</h4>
<b>מהבלים .</b> מלשון הבל : <b>חזון .</b> ענין ראיה וע''פ רוב יאמר על מראה הנבואה :
<h4>{יז}</h4>
<b>למנאצי .</b> ענין בזיון כמו כי נאצו האנשים את מנחת ה' ( ש''א ב ) : <b>וכל .</b> כמו ולכל : <b>בשרירות .</b> ענין ראיה ר''ל מה שהלב רואה וחומד :
<h4>{יח}</h4>
<b>בסוד .</b> ר''ל במקום השפעת הנבואה : <b>הקשיב .</b> ענין האזנה וקבלה :
<h4>{יט}</h4>
<b>סערת .</b> רוח סערה : <b>חמה .</b> כמו בחמה : <b>מתחולל .</b> מלשון חיל וחלחלה : <b>יחול .</b> ישכון כמו יחולו על ראש יואב ( ש''ב ג ) :
<h4>{כ}</h4>
<b>הקימו .</b> מלשון קיום : <b>מזימות .</b> מחשבות כמו זממה שדה ( משלי לא ) : <b>באחרית .</b> בסוף :
<h4>{כא}</h4>
<b>רצו .</b> מלשון מרוצה ומהירות ההליכה :
<h4>{כב}</h4>
<b>וישיבום .</b> מלשון השבה : <b>מעלליהם .</b> מעשיהם :
<h4>{כו}</h4>
<b>ונביאי .</b> הוי''ו במקום אבל : <b>תרמית .</b> ענין ערמה כמו שקר תרמיתם ( תהלים קיט ) :
<h4>{כז}</h4>
<b>החושבים .</b> מלשון מחשבה :
<h4>{כח}</h4>
<b>לתבן .</b> קש : <b>הבר .</b> כן נקרא התבואה וכן לשבור בר ( בראשית מג ) :
<h4>{כט}</h4>
<b>וכפטיש .</b> הוא המקבת כמו פטיש כל הארץ ( לקמן נ ) : <b>יפוצץ .</b> ענין השבר לחתיכות רבות וכן ויתפוצצו הררי עד ( חבקוק ג ) :
<h4>{לא}</h4>
<b>הלוקחים .</b> ענין למוד והרגל כמו הטתו ברוב לקחה ( משלי ז ) : <b>וינאמו נאם .</b> הוא ענין אמירה והוא לשון שהנביאים רגילים בו :
<h4>{לב}</h4>
<b>ויתעו .</b> מלשון תועה : <b>ובפחזותם .</b> ענין קלות הדעת וכן אנשים רקים ופוחזים ( שופטים ט ) : <b>והועיל .</b> מלשון תועלת :
<h4>{לג}</h4>
<b>משא .</b> כן נקרא הנבואה : <b>ונטשתי .</b> ענין עזיבה :
<h4>{לד}</h4>
<b>ופקדתי .</b> ענין זכרון :
<h4>{לה}</h4>
<b>על רעהו .</b> אל רעהו : <b>ענה .</b> מלשון עניה ותשובה על השאלה :
<h4>{לט}</h4>
<b>ונשיתי .</b> נשא . ענין הסרה והעתקה כמו נשתה גבורתם ( לקמן נא ) :
<h3>ירמיה פרק-כד</h3>
<h4>{א}</h4>
<b>דודאי .</b> שם כלי כעין קדרה וכן כפיו מדוד תעבורנה ( תהלים פא ) : <b>מועדים .</b> מזומנים וכן אנה פניך מועדות ( יחזקאל כא ) : <b>החרש .</b> קבוצת האומנים כמו חרש עצים ( ישעיה מד ) :
<h4>{ב}</h4>
<b>הבכורות .</b> המבושלות כל צרכן וכן בכורי ענבים ( במדבר יג ) :
<h4>{ה}</h4>
<b>אכיר .</b> מלשון הכרה :
<h4>{ו}</h4>
<b>והשיבותים .</b> מלשון השבה : <b>אהרס .</b> מל' הריסה ונתיצה : <b>אתוש .</b> ענין עקירה כמו לנתוש ולנתוץ ( לעיל א ) :
<h4>{ט}</h4>
<b>לזעוה .</b> ענין רעד ורתת וכן והיה רק זועה ( ישעיה כח ) : <b>לשנינה .</b> ענין ספור ואמירה כמו ושננתם לבניך ( דברים ו ) :
<h4>{י}</h4>
<b>תומם .</b> ענין כליון והשלמה כמו תם הכסף ( בראשית מז ) :
<h3>ירמיה פרק-כה</h3>
<h4>{ג}</h4>
<b>אשכים .</b> מלשון השכמה והוא ענין זרוז :
<h4>{ו}</h4>
<b>ארע .</b> מלשון רעה :
<h4>{ח}</h4>
<b>יען .</b> בעבור :
<h4>{ט}</h4>
<b>והחרמתים .</b> ענין הרג ואבדון כמו כי החרם תחרימם ( דברים כ ) : <b>לשמה .</b> ענין תמהון : <b>לשרקה .</b> ענין השמעת קול בקבוץ שפתים ונעשה על דבר חשוב שנחרב : <b>ולחרבות .</b> מלשון חורבן :
<h4>{יב}</h4>
<b>כמלאות .</b> ענין השלמה כמו ובמלאות ימי טהרה ( ויקרא יב ) : <b>אפקוד .</b> ענין זכרון :
<h4>{טז}</h4>
<b>והתגועשו .</b> ענין תנועה חזקה כמו ותגעש ותרעש הארץ ( תהלים יח ) : <b>והתהוללו .</b> מלשון הוללות ושטות כמו והתהוללו הרכב ( נחום ב ) : <b>בינותם .</b> ביניהם :
<h4>{כג}</h4>
<b>קצוצי .</b> מלשון קצה : <b>פאה .</b> ענין עבר וצד :
<h4>{כו}</h4>
<b>איש אל אחיו .</b> זה אחר זה בסמוך לו וכן ונפצתים איש אל אחיו ( לעיל יג ) :
<h4>{כז}</h4>
<b>וקיו .</b> מל' הקאה והוא החזרת המאכל מן הגוף דרך הפה :
<h4>{כח}</h4>
<b>ימאנו .</b> מל' מיאון :
<h4>{כט}</h4>
<b>מחל .</b> מל' התחלה :
<h4>{ל}</h4>
<b>ממרום .</b> מהשמים הרמים : <b>ישאג .</b> ענין צעקה : <b>וממעון .</b> ענין מדור כמו השקיפה ממעון קדשך ( דברים כו ) : <b>נוהו .</b> מדורו כמו ואת נוהו השמו ( תהלים עט ) : <b>הידד .</b> המלה ההיא מיוחדת לקריאת דורכי היין לזרז עצמם וכן הידד השבתי ( ישעיה טז ) : <b>כדורכים .</b> הם הצועדים ופוסעים על הענבים להוציא היין : <b>יענה .</b> ענין הרמת קול וכן וענו הלוים וכו' קול רם ( דברים כז ) :
<h4>{לא}</h4>
<b>שאון .</b> ענין המיה : <b>נשפט .</b> ענין ויכוח : <b>לכל בשר .</b> לכל אדם :
<h4>{לב}</h4>
<b>וסער .</b> רוח סערה : <b>יעור .</b> מל' התעוררות : <b>מירכתי .</b> מסוף וכן ולירכתי המשכן ( שמות כו ) :
<h4>{לג}</h4>
<b>יאספו .</b> ענין הכנסה כמו ואין איש מאסף אותם ( שופטים יט ) : <b>לדומן .</b> ענין זבל :
<h4>{לד}</h4>
<b>הילילו .</b> מל' יללה : <b>והתפלשו .</b> ענין הגלגול בעפר כמו עפר התפלשי ( מיכה א ) . אדירי . ענין חוזק : <b>מלאו .</b> נשלמו וכן במלאת ימי טהרה ( ויקרא יב ) : <b>ותפוצותיכם .</b> ענין פזור וכן כי נפץ העם ( ש''א יג ) :
<h4>{לה}</h4>
<b>מנוס .</b> ענין בריחה : <b>ופליטה .</b> שארית וכן אל יהיה לה פליטה ( לקמן נ ) :
<h4>{לו}</h4>
<b>ויללת .</b> מל' יללה : <b>שודד .</b> ענין עושק וגזל : <b>מרעיתם .</b> מל' מרעה :
<h4>{לז}</h4>
<b>ונדמו .</b> ענין חורבן וכריתה כמו גם מדמן תדומי ( לקמן מח ) : <b>נאות .</b> מדור כמו בנאות דשא ( תהלים כג ) :
<h4>{לח}</h4>
<b>ככפיר .</b> כן יקרא ארי בחור : <b>היונה .</b> מלשון אונאה וענינו קחת ההון וכן העיר היונה ( צפניה ג ) :
<h3>ירמיה פרק-כו</h3>
<h4>{ב}</h4>
<b>תגרע .</b> מלשון גרעון :
<h4>{ג}</h4>
<b>ונחמתי .</b> ענין הפוך מחשבה :
<h4>{ח}</h4>
<b>ויתפשו .</b> ענין האחוזה בחזקה כמו ותפשו בו אביו ואמו ( דברים כא ) :
<h4>{ט}</h4>
<b>תחרב .</b> מל' חורבן : <b>ויקהל .</b> ענין קבוץ כמו ויקהל משה ( שמות לה ) :
<h4>{יג}</h4>
<b>היטיבו .</b> ענין תקון כמו מה תיטיבי דרכך ( לעיל ב ) :
<h4>{יח}</h4>
<b>עיים .</b> ענין גלים ותלים כמו שמו את ירושלים לעיים ( תהלים עט ) : <b>לבמות .</b> גבשושית גבוהות כי במה ענין גבהות כמו במתי עב ( ישעיה יד ) :
<h4>{יט}</h4>
<b>ויחל .</b> ענין תפלה כמו ויחל משה ( שמות לב ) :
<h4>{כג}</h4>
<b>נבלתו .</b> גם גוף אדם המת יקרא נבלה :
<h4>{כד}</h4>
<b>יד .</b> ענין כח והתאמצות :
<h3>ירמיה פרק-כז</h3>
<h4>{ב}</h4>
<b>מוסרות .</b> רצועות שקושרין בו העול וכן ומוסרות ערוד ( איוב לט ) : <b>ומוטות .</b> מלשון מטה והם עצי העול :
<h4>{ג}</h4>
<b>מלאכים .</b> שלוחים :
<h4>{ח}</h4>
<b>אפקוד .</b> ענין השגחה : <b>תומי .</b> ענין כליון וכן עד תום כל הדור ( דברים ב ) :
<h4>{יא}</h4>
<b>והנחתיו .</b> מל' מנוחה :
<h4>{יח}</h4>
<b>יפגעו .</b> ענין תפלה ובקשה כמו ואל תפגע בי ( לעיל ב ) : <b>נא .</b> עתה :
<h4>{יט}</h4>
<b>הים .</b> עשוי הוא כעין גיגית כמ''ש במלכים : <b>המכונות .</b> מלשון כן ובסיס והיו מתחת לכיורות כמ''ש במלכים :
<h4>{כ}</h4>
<b>בגלותו .</b> כמו בהגלותו : <b>חורי .</b> כן יקראו השרים הגדולים וכן ואריבה את החורים ( נחמיה ה ) שהוא מלשון חיור ולובן וכאשר יקראו השפלים חשוכים כמ''ש בל יתיצב לפני חשוכים ( משלי כב ) :
<h4>{כב}</h4>
<b>פקדי .</b> ענין זכרון :
<h3>ירמיה פרק-כח</h3>
<h4>{ג}</h4>
<b>בעוד .</b> בסוף כמו בעוד שלשת ימים ( בראשית מ ) : <b>שנתים .</b> שתי שנים : <b>ימים .</b> כן נקרא השנה כמו ימים תהיה גאולתו ( ויקרא כה ) וכפל הדבר בשמוח נרדפים וכן אדמת עפר ( דניאל יב ) :
<h4>{י}</h4>
<b>המוטה .</b> עץ העול :
<h4>{יג}</h4>
<b>תחתיהן .</b> במקומן :
<h4>{טז}</h4>
<b>משלחך .</b> אגרשך וכן וישלחם ביד פשעם ( איוב ח ) :
<h3>ירמיה פרק-כט</h3>
<h4>{א}</h4>
<b>הספר .</b> האגרת : <b>יתר .</b> מלשון יתרון :
<h4>{ב}</h4>
<b>והסריסים .</b> כן יקראו השרים כמו והיו סריסים בהיכל מלך בבל ( ישעיה לט ) : <b>והחרש .</b> קבוצת האומנות כמו חרש ברזל ( שם מד ) :
<h4>{ח}</h4>
<b>ישיאו .</b> ענין פתוי והסתה כמו הנחש השיאני ( בראשית ג ) : <b>וקוסמיכם .</b> הוא מין כישוף :
<h4>{י}</h4>
<b>לפי .</b> לשעור כמו איש לפי אכלו ( שמות יב ) : <b>מלאת .</b> ענין השלמה : <b>אפקוד .</b> ענין זכרון :
<h4>{יא}</h4>
<b>אחרית .</b> סוף :
<h4>{יד}</h4>
<b>שבותכם .</b> מל' השבה :
<h4>{טו}</h4>
<b>הקים .</b> העמיד :
<h4>{יז}</h4>
<b>משלח .</b> ענין גרוי והשסה כמו ושן בהמות אשלח בם ( דברים לב ) : <b>השוערים .</b> ענין דבר מגונה ומאוס כמו שמה ושערורה ( לעיל ה ) :
<h4>{יח}</h4>
<b>לזעוה .</b> ענין רעד ורתת : <b>לאלה .</b> ענין שבועה : <b>ולשמה .</b> ענין תמהון : <b>ולשרקה .</b> ענין השמעת קול בקבוץ השפתים ודרכו לעשותו כשרואים דבר חשוב שנחרב :
<h4>{כב}</h4>
<b>וכאחב .</b> הוא אחאב : <b>קלם .</b> ענין חרוך ושריפה כמו קלוי באש ( ויקרא כ ) :
<h4>{כג}</h4>
<b>נבלה .</b> דבר כעור ומגונה וכן כי נבלה עשה בישראל ( בראשית לד ) : <b>ועד .</b> מל' עדות :
<h4>{כד}</h4>
<b>הנחלמי .</b> שם מקום חלם כן ת''י :
<h4>{כה}</h4>
<b>בשמכה .</b> כמו בשמך והה''א נוספת כמו אשר צויתי אותכה ( שמות כט ) והדומים :
<h4>{כו}</h4>
<b>פקידים .</b> ממונים כמו פקודי החיל ( במדבר לא ) : <b>המהפכת .</b> שם של בית הסוהר : <b>הצינוק .</b> שם הכלי העשוי לסגור בו ידי התפוש :
<h4>{כז}</h4>
<b>גערת .</b> ענין צעקת נזיפה : <b>הענתתי .</b> מן ענתות והוא שם עירו של ירמיה :
<h4>{כח}</h4>
<b>כי על כן .</b> כי על אשר וכן כי על כן ראיתי פניך ( בראשית לג ) :
<h4>{לב}</h4>
<b>פוקד .</b> ענין זכרון :
<h3>ירמיה פרק-ל</h3>
<h4>{ג}</h4>
<b>ושבתי .</b> ענין השקט ומנוחה כמו בשובה ונחת תושעון ( ישעיה ל ) : <b>שבות .</b> מל' שביה : <b>והשיבותים .</b> מל' השבה :
<h4>{ו}</h4>
<b>כל גבר .</b> כל איש : <b>חלציו .</b> מתניו : <b>לירקון .</b> למראה ירוק :
<h4>{ח}</h4>
<b>ומוסרותיך .</b> הם קשורי רצועות העול : <b>אנתק .</b> ענין העתק והסרה : <b>זרים .</b> נכרים :
<h4>{י}</h4>
<b>תחת .</b> ענין פחד ושבר כמו אל תחת מפניהם ( לעיל א ) : <b>ושב .</b> ענין השקט ומנוחה : <b>ושאנן .</b> ענין שלוה כמו שאנן מואב מנעוריו ( לקמן מח ) וכפל הדבר במ''ש לרוב השלוה וההשקט : <b>מחריד .</b> מלשון חרדה :
<h4>{יא}</h4>
<b>הפיצותיך .</b> ענין פוזור : <b>למשפט .</b> כמו במשפט ובאה הלמ''ד במקום בי''ת וכן ישבת לכסא ( תהלים ט ) ור''ל במשפט הראוי לגלות אוזן למוסר וכן יסרני ה' אך במשפט ( לעיל י ) :
<h4>{יב}</h4>
<b>אנוש .</b> ענין מכאוב חזק כמו ומכתי אנושה ( לעיל טו ) : <b>לשברך .</b> הלמ''ד היא במקום את וכן הרגו לאבנר ( ש''ב ג ) : <b>נחלה .</b> מל' חולי :
<h4>{יג}</h4>
<b>למזור .</b> ענין רפואת המכה ותקרא כן לפי שדרך לפזר על המכה סממנים לרפאותה כמו לא זוריו ולא חובשו ( ישעיה א ) וגם המכה עצמה תקרא כן כמ''ש ויהודה את מזורו ( הושע ה ) תהו לפי שעליה מפזרים הסממנים : <b>תעלה .</b> ענין רפואה כמו תעלה אין לו ( לקמן מו ) וכפל המלה בשמות נרדפים כמו אדמת עפר ( דניאל יב ) :
<h4>{יד}</h4>
<b>מוסר .</b> מלשון יסורים : <b>עצמו .</b> ענין רבוי כמו עצמו לי אלמנותיו ( לעיל טו ) :
<h4>{טז}</h4>
<b>שאסיך למשיסה .</b> ענין רמיסה ודריכה כמו מי נתן למשיסה יעקב ( ישעיה מב ) :
<h4>{יז}</h4>
<b>ארוכה .</b> ענין רפואה כמו ארוכת בת עמי ( לעיל ח ) :
<h4>{יח}</h4>
<b>שב .</b> ענין השקט : <b>שבות .</b> מלשון שביה : <b>ומשכנותיו .</b> מל' משכן ומדור : <b>תלה .</b> מלשון תל וגל ור''ל על גבהה וחזקתה : <b>וארמון .</b> ענין היכל ופלטרין וכן כי ארמון נוטש ( ישעיה לב ) : <b>משפטו .</b> דרכו ומנהגו וכן עומד על העמוד כמשפט ( מ''ב יא ) :
<h4>{יט}</h4>
<b>תודה .</b> מלשון הודאה : <b>משחקים .</b> מל' שחוק ושמחה : <b>והכבדתים .</b> ענין רבוי כמו בעם כבד ( במדבר כ ) : <b>יצערו .</b> ענין מיעוט כמו ויצערו ולא יבין למו ( איוב יד ) :
<h4>{כ}</h4>
<b>ופקדתי .</b> ענין השגחה : <b>לוחציו .</b> הדוחקים ומצירים לו כמו וגר לא תלחץ ( שמות כב ) :
<h4>{כא}</h4>
<b>אדירו .</b> ענין חוזק ועל המלך יאמר שהוא החזק מכל : <b>ונגש .</b> ענין הקרבה : <b>ערב .</b> ענין התחייבות ודוגמתו התערב נא את אדוני וכו' ( ישעיה ל''ו ) :
<h4>{כג}</h4>
<b>סערת .</b> רוח סערה : <b>מתגורר .</b> ענין כריתה וחתוך כמו מגוררות במגרה ( מ''א ז ) : <b>יחול .</b> ישכון כמו יחולו על ראש יואב ( ש''ב יג ) :
<h4>{כד}</h4>
<b>מזימות .</b> מחשבות כמו על בבל מזמתו ( לקמן נא ) : <b>באחרית .</b> בסוף : <b>תתבוננו .</b> מל' בינה :
<h3>ירמיה פרק-לא</h3>
<h4>{א}</h4>
<b>שרידי .</b> ענין שארית ושיור כמו שריד ופליט ( לקמן מב ) : <b>להרגיעו .</b> ענין מנוחה וההשקט כמו ומצאו מרגוע לנפשכם ( לעיל ו ) :
<h4>{ג}</h4>
<b>אבנך ונבנית .</b> מלשון בנין : <b>תעדי .</b> מלשון עדי וקשוט : <b>תופיך .</b> שם כלי נגון : <b>במחול .</b> ענין רקוד השמחה כמו הפכת מספדי למחול לי ( תהלים ל ) ולזה יש כלי נגון נקראת מחול כמ''ש הללוהו בתוף ומחול ( שם קנ ) לפי שהיא מעוררת רקוד השמחה :
<h4>{ד}</h4>
<b>וחללו .</b> ענין פדיון כמו נטע כרם ולא חללו ( דברים כ ) :
<h4>{ה}</h4>
<b>נוצרים .</b> ענין שמירה ועל הצופים יאמר שדרכם לעמוד במקום גבוה לראות מי ומי הבאים לשמור את העיר מן הנזק :
<h4>{ו}</h4>
<b>וצהלו .</b> ענין השמעת קול גרול כמו פצחי רנה וצהלי ( ישעיה נד ) :
<h4>{ז}</h4>
<b>מירכתי .</b> מסוף : <b>ופסח .</b> חגר :
<h4>{ח}</h4>
<b>אובילם .</b> ענין הבאה כמו יובל שי ( שם יח ) : <b>אל נחלי מים .</b> על נחלי מים :
<h4>{ט}</h4>
<b>מזרה .</b> ענין פזור כמו וזריתים לכל רוח ( לקמן מט ) :
<h4>{יא}</h4>
<b>ונהרו .</b> ימשכו כנהר וכן ונהרו אליו כל הגוים ( ישעיה ב ) : <b>תירוש .</b> כן יקרא ענבי היין : <b>יצהר .</b> הוא השמן : <b>רוה .</b> שבעה כמו הרוה את הארץ ( שם נה ) . לדאבה . ענין עצבון ודאגה כמו ודאבון נפש ( דברים כח ) :
<h4>{יב}</h4>
<b>במחול .</b> ריקוד של שמחה :
<h4>{יג}</h4>
<b>ורויתי .</b> ענין שביעה : <b>דשן .</b> ענין שומן :
<h4>{יד}</h4>
<b>ברמה .</b> בשמים הרמים : <b>נהי .</b> ענין יללה : <b>תמרורים .</b> מלשון מרירות : <b>מאנה .</b> מל' מיאון :
<h4>{יז}</h4>
<b>מתנודד .</b> מל' הנדה והנעה : <b>לומד .</b> ענין ההרגל כמו פרא למד מדבר ( לעיל ב ) :
<h4>{יח}</h4>
<b>נחמתי .</b> ענין הפוך מחשבה וחרטה : <b>ספקתי .</b> ענין הכאה כמו ויספוק את כפיו ( במדבר כד ) : <b>ירך .</b> צד הגוף : <b>נשאתו .</b> מל' משא וסבל :
<h4>{יט}</h4>
<b>יקיר .</b> מלשון יקר וחשוב : <b>שעשועים .</b> ענין התעסקות לשמוח וכן ושעשע יונק ( ישעיה יא ) : <b>מדי .</b> מתי וכן מדי עברו ( שם כח ) : <b>עוד .</b> הוא ענין רבוי כמו ויבך על צואריו עוד ( בראשית מז ) : <b>המו .</b> מל' המייה והוא ענין הכמרת רחמים וחמלה וכן המון מעיך ( ישעיה סג ) :
<h4>{כ}</h4>
<b>הציבי .</b> ענין העמדה : <b>ציונים .</b> ענין סימן ואות כמו ובנה אצלו ציון ( יחזקאל לט ) : <b>תמרורים .</b> אילני תומר : <b>שתי .</b> ענין שימה : <b>למסילה .</b> ענין שביל ודרך :
<h4>{כא}</h4>
<b>תתחמקין .</b> ענין סבוב כמו חמק עבר ( ש''ה ה ) : <b>השובבה .</b> ענין מרד כמו מדוע שובבה העם ( לעיל ח ) :
<h4>{כב}</h4>
<b>בשובי .</b> מלשון השבה : <b>שבותם .</b> מלשון שבי : <b>נוה .</b> ענין מדור :
<h4>{כג}</h4>
<b>אכרים .</b> הם עובדי האדמה בחרישה כמו בושו אכרים ( לעיל יד ) : <b>בעדר .</b> עם עדר ובאה בי''ת במקום עם וכן הרק אך במשה דבר ה' ( במדבר יב ) ומשפטו עם משה :
<h4>{כד}</h4>
<b>הרויתי .</b> ענין שביעה : <b>עיפה .</b> ר''ל צמאה כי העיף צמא למים : <b>דאבה .</b> ענין עצבון :
<h4>{כה}</h4>
<b>הקיצותי .</b> מלשון יקיצה והערה מן השינה : <b>ושנתי .</b> מל' שינה : <b>ערבה .</b> ענין מתיקות כמו וערבה שנתך ( משלי ג ) :
<h4>{כז}</h4>
<b>שקדתי .</b> ענין מהירות והתמדה כמו שוקד אני על דברי ( לעיל א ) : <b>לנתוש .</b> ענין עקירה : <b>ולנתוץ .</b> ענין שבירה : <b>ולהרוס .</b> מלשון הריסה וקלקול . לבנות . מל' בנין :
<h4>{כח}</h4>
<b>בוסר .</b> כן נקרא הפרי שלא נגמר הבישול והוא חמוץ ומקהה את השנים כמו ובוסר גומל יהיה נצה ( ישעיה יח ) : <b>תקהינה .</b> ענין חלישת השנים לחתך המאכל וכן אם קהה הברזל ( קהלת י ) ור''ל שנחלש הברזל לכרות העץ :
<h4>{לא}</h4>
<b>החזיקי .</b> ענין אחיזה : <b>הפרו .</b> ענין ביטול : <b>בעלתי .</b> ענין אדון כמו אם בעליו עמו ( שמות כב ) :
<h4>{לד}</h4>
<b>חוקת .</b> ענין דבר קבוע : <b>רוגע .</b> ענין בקיעה כמו עורי רגע ( איוב ו ) :
<h4>{לה}</h4>
<b>ימושו .</b> ענין הסרה כמו לא ימיש עמוד הענן ( שמות יג ) : <b>ישבתו .</b> ענין ביטול :
<h4>{לו}</h4>
<b>מוסדי .</b> מלשון יסוד והוא מרכז כדור הארצי : <b>על כל .</b> בעבור כל :
<h4>{לז}</h4>
<b>שער הפנה .</b> שער העומד בזוית :
<h4>{לח}</h4>
<b>קו המדה .</b> חבל המיוחד למדוד בו : <b>על גבעת גרב .</b> עד גבעת גרב וכן וירכתו על צידון ( בראשית מט ) : <b>ונסב .</b> מלשון סבוב :
<h4>{לט}</h4>
<b>הפגרים .</b> ההרוגים : <b>והדשן .</b> אפר המזבח : <b>השדמות .</b> מלשון שדה וכן שדמות חשבון ( ישעיה טז ) : <b>קדרון .</b> כן שם הנחל : <b>ינתש .</b> ענין עקירה : <b>יהרס .</b> מלשון הריסה וקלקול :
<h3>ירמיה פרק-לב</h3>
<h4>{ב}</h4>
<b>חיל .</b> צבאות עם : <b>צרים .</b> מקיפים ומסבבים להצר להם : <b>כלוא .</b> אסור כמו אדני משה כלאם ( במדבר יא ) : <b>המטרה .</b> כן נקרא בית האסורים כי יאסר בבית משמרכם ( בראשית מב ) ת''א מטרתכון :
<h4>{ה}</h4>
<b>פקדי .</b> ענין זכרון והשגחה ויאמרו כן על השגחת הבאת המיתה וכן ופקודת כל האדם יפקד עליהם ( במדבר טז ) :
<h4>{ז}</h4>
<b>משפט .</b> ענין מנהג וסדר וכן ומשפט הכהנים ( ש''א ב ) :
<h4>{י}</h4>
<b>בספר .</b> כן נקרא מגילה כתובה :
<h4>{יד}</h4>
<b>יעמדו .</b> יתקיימו :
<h4>{יז}</h4>
<b>אהה .</b> הוא ענין צעקת יללה : <b>יפלא .</b> ענין מכוסה ונעלם כמו כי יפלא ממך דבר למשפט ( דברים יז ) : <b>כל דבר .</b> שום דבר וכן לא תעשה כל מלאכה ( שמות כ ) :
<h4>{יט}</h4>
<b>העליליה .</b> ענין מעשה כמו גם במעלליו ( משלי ב ) : <b>פקוחות .</b> פתוחות כמו פקח ה' עיניך ( ישעיה לז ) :
<h4>{כא}</h4>
<b>ובאזרוע .</b> האל''ף נוספת :
<h4>{כב}</h4>
<b>זבת .</b> מלשון זיבה ונטיפה :
<h4>{כג}</h4>
<b>ותקרא .</b> מלשון מקרה ובאה האל''ף במקום ה''א :
<h4>{כד}</h4>
<b>הסוללות .</b> תל העפר ששופכין מול העיר לעלות עליה להלח' על העיר קרוי סוללה וכן וישפוך סוללה ( דניאל יא ) : <b>והנך .</b> הנה אתה :
<h4>{כט}</h4>
<b>והציתו .</b> ענין הדלקה : <b>קטרו .</b> מלשון הקטרה :
<h4>{לא}</h4>
<b>כי על אפי .</b> אלא על אפי :
<h4>{לב}</h4>
<b>ואיש .</b> עניינו גדול וחשוב וכן הלוא איש אתה ( שמואל א כו ) :
<h4>{לד}</h4>
<b>שקוציהם .</b> מלשון שקץ ותועבה :
<h4>{מג}</h4>
<b>ונקנה .</b> מל' קנין :
<h4>{מד}</h4>
<b>אשיב .</b> מל' השבה : <b>שבותם .</b> מלשון שביה :
<h3>ירמיה פרק-לג</h3>
<h4>{א}</h4>
<b>עודנו .</b> עדיין : <b>עצור .</b> מעוכב וכלוא וכן מעוצר וממשפט לוקח ( ישעיה נג ) :
<h4>{ב}</h4>
<b>עושה .</b> ענין הגדלה ורוממות כמו ישמח ישראל בעושיו ( תהלים קמט ) : <b>יוצר .</b> מחדש וכן יוצר עליכם רעה ( לעיל יח ) : <b>להכינה .</b> מלשון הכנה :
<h4>{ג}</h4>
<b>ובצורות .</b> חזקות והוא מלשון מבצר :
<h4>{ד}</h4>
<b>הנתוצים .</b> ענין שבירה והריסה : <b>אל הסוללות .</b> על הסוללות ר''ל בעבור סוללות והם התלים שעושים לעלות עליהם להלחם : <b>ואל החרב .</b> בחרב כמו ואל הארון ( שמות כה ) ומשפטו ובהארון :
<h4>{ו}</h4>
<b>ארוכה .</b> ענין רפואה כמו ארוכת בת עמי ( לעיל ח ) ולתוספת ביאור אמר ומרפא : <b>וגליתי .</b> מלשון גלוי : <b>עתרת .</b> ענין רבוי כמו ועתר ענן הקטורת ( יחזקאל ח ) :
<h4>{ז}</h4>
<b>שבות .</b> מלשון שביה : <b>ובניתים .</b> מלשון בנין :
<h4>{ט}</h4>
<b>לשם .</b> ענין פרסום : <b>ורגזו .</b> ענין תנועת הרעדה וכן רגזו ואל תחטאו ( תהלים ד ) :
<h4>{י}</h4>
<b>חרב .</b> מל' חורבן : הנשמות : מלשון שממון :
<h4>{יב}</h4>
<b>נוה .</b> ענין מדור : <b>מרביצים .</b> ענין שכיבה לנוח :
<h4>{יג}</h4>
<b>מונה .</b> מל' מנין ומספר :
<h4>{יד}</h4>
<b>והקמותי .</b> אקיים :
<h4>{כ}</h4>
<b>תפרו .</b> ענין בטול : <b>בריתי .</b> ענינו בכ''מ דבר מתקיים : <b>בעתם .</b> מל' עת וזמן :
<h4>{כב}</h4>
<b>אשר .</b> כאשר ותחסר כ''ף השמוש : <b>ימד .</b> מל' מדידה :
<h4>{כד}</h4>
<b>ינאצון .</b> ענין מיאוס ובזיון כמו ותוכחת נאץ לבו ( משלי ה ) :
<h4>{כו}</h4>
<b>ישחק .</b> יצחק כי זסשר''ץ מתחלף : <b>כי .</b> כאשר : <b>שבותם .</b> מל' שביה :
<h3>ירמיה פרק-לד</h3>
<h4>{א}</h4>
<b>חילו .</b> צבאות עמו :
<h4>{ג}</h4>
<b>תפוש תתפש .</b> ענין האחוזה בחזקה :
<h4>{ה}</h4>
<b>והוי .</b> ענין צעקת יללה :
<h4>{ח}</h4>
<b>דרור .</b> ענין חירות וחפשי כמו וקראתם דרור ( ויקרא כה ) :
<h4>{י}</h4>
<b>וישמעו .</b> ענין קבלת דברים :
<h4>{יא}</h4>
<b>ויכבשום .</b> ענין התפיסה בחזקה כמו ויש מבנותינו נכבשות ( נחמיה ה ) :
<h4>{טז}</h4>
<b>ותחללו .</b> מל' חלול : <b>לנפשם .</b> ענין רצון כמו אם יש את נפשכם ( בראשית כג ) :
<h4>{יז}</h4>
<b>לזעוה .</b> ענין חרדה :
<h4>{יח}</h4>
<b>העוברים .</b> המבטלים : <b>הקימו .</b> מל' קיום : <b>בתריו .</b> חלקיו כמו ואת הצפור לא בתר ( שם טו ) :
<h4>{יט}</h4>
<b>הסריסים .</b> מין שררה : <b>העוברים .</b> מל' עברה :
<h4>{כא}</h4>
<b>העולים .</b> ענין סלוק כמו ויעלו מעל ירושלים ( לקמן לז ) :
<h3>ירמיה פרק-לה</h3>
<h4>{ב}</h4>
<b>הלשכות .</b> ענין חדר :
<h4>{ד}</h4>
<b>שומר הסף .</b> שומר מזוזות השערים כי סף הוא מזוזה וכן הכהנים שומרי הסף ( מ''ב יג ) :
<h4>{ה}</h4>
<b>גביעים .</b> הם כעין כוסות וגדולים מהם ובהם מביאים היין וכן ואת גביעי גביע הכסף ( בראשית מד ) :
<h4>{ז}</h4>
<b>גרים .</b> כמו עם לבן גרתי ( בראשית לב ) :
<h4>{טו}</h4>
<b>נא .</b> עתה : <b>מעלליכם .</b> מעשיכם :
<h4>{יט}</h4>
<b>לא יכרת .</b> לא יפסק :
<h3>ירמיה פרק-לו</h3>
<h4>{ה}</h4>
<b>עצור .</b> כלוא כמו והוא עודנו עצור ( לעיל לג ) :
<h4>{ו}</h4>
<b>צום .</b> תענית :
<h4>{ז}</h4>
<b>תפול .</b> ענין נטיה וכן ותפול מעל הגמל ( בראשית כד ) :
<h4>{יח}</h4>
<b>בדיו .</b> מי השחור העשוי לכתיבה :
<h4>{יט}</h4>
<b>איפה .</b> איה פה :
<h4>{כ}</h4>
<b>הפקידו .</b> מל' פקדון וגניזה :
<h4>{כב}</h4>
<b>האח .</b> כך שם הכלי שמבערין בו האש : <b>מבוערת .</b> דולקת :
<h4>{כג}</h4>
<b>דלתות .</b> הוא לשון שאלה על הפסוקים : <b>בתער .</b> סכין חריף ושנון : <b>תום .</b> ענין השלמה :
<h4>{כה}</h4>
<b>הפגיעו .</b> ענין תחנה ובקשה כמו ופגעו לי ( שם כג ) :
<h4>{כט}</h4>
<b>והשבית .</b> ענין ביטול ומניעה :
<h4>{ל}</h4>
<b>לחורב .</b> ענין חמימות כמו חורב בצל עב ( ישעיה כה ) : <b>ולקרח .</b> ענין גליד הנקרח מן המים בימי הקור כמו משליך קרחו ( תהלים קמז ) :
<h4>{לא}</h4>
<b>ופקדתי .</b> ענין זכרון : <b>איש יהודה .</b> אנשי יהודה :
<h3>ירמיה פרק-לז</h3>
<h4>{ד}</h4>
<b>ולא נתנו .</b> ולא עזבו כמו ולא נתן סיחון ( במדבר כא ) : <b>בית הכלוא .</b> בבית המאסר :
<h4>{ה}</h4>
<b>וחיל .</b> צבאות עם : <b>הצרים .</b> המקיפים להצר : <b>ויעלו .</b> ענין סילוק כמו ונעלה הענן ( שם ט ) :
<h4>{ט}</h4>
<b>תשיאו .</b> ענין פתוי והסתה כמו הנחש השיאני ( בראשית ג ) :
<h4>{י}</h4>
<b>מדוקרים .</b> ענין תחיבת חרב וחנית בגוף כמו כל הנמצא ידקר ( ישעיה יג ) :
<h4>{יא}</h4>
<b>בהעלות .</b> ענין סילוק :
<h4>{יב}</h4>
<b>לחליק .</b> כמו להחליק והוא מלשון החלקה והשמטה :
<h4>{יג}</h4>
<b>בעל .</b> שר ואדון כמו אם בעליו עמו ( שמות כב ) : <b>פקדת .</b> מלשון פקיד וממונה : <b>ויתפוש .</b> אחזו בחזקה כמו והיא לא נתפשה ( במדבר ה ) : <b>נופל .</b> ענין הטיה זה התחברות כמו ונפלה אל מחנה ארם ( מלכים ב ז ) :
<h4>{טו}</h4>
<b>ויקצפו .</b> מלשון קצף וכעס : <b>בית האסור .</b> בית המאסר :
<h4>{טז}</h4>
<b>כי בא .</b> אשר בא : <b>החנויות .</b> הם המקומות שמוכרין שם סחורה וכל ממכר וידוע הוא בדרז''ל :
<h4>{כ}</h4>
<b>תפל .</b> ענין נטיה :
<h4>{כא}</h4>
<b>ויפקידו .</b> מלשון פקדון והנחה : <b>בחצר המטרה .</b> שם משמר בית האסורים : <b>ככר .</b> כן יקרא לחם השלם : <b>מחוץ .</b> משוק כמו וחוצות תשים לך בדמשק ( מ''א כ ) : <b>האופים .</b> מלשון אפיית הפת : <b>תום .</b> ענין השלמה :
<h3>ירמיה פרק-לח</h3>
<h4>{ב}</h4>
<b>לשלל .</b> ענין בזה :
<h4>{ד}</h4>
<b>מרפא .</b> מלשון רפיון וחלשות : <b>לדבר .</b> בדבר הלמ''ד במקום בי ת וכן ישבת לכסא ( תהלים ט ) ומשפטו בכסא :
<h4>{ה}</h4>
<b>יוכל .</b> מלשון יכולת :
<h4>{ו}</h4>
<b>וישלחו .</b> ענין הושטה וכן תשלח קציריה עד ים ( שם ) :
<h4>{ט}</h4>
<b>הרעו .</b> מלשון רע : <b>תחתיו .</b> במקומו :
<h4>{י}</h4>
<b>בידך .</b> עמך ברשותך לעשות מצותך וכן אנשי המלחמה אשר בידינו ( במדבר לא ) :
<h4>{יא}</h4>
<b>בלוי .</b> מלשון בליה ורקבון : <b>סחבות .</b> ענין גרירה והמשכה בארץ כמו סחוב והשלך ( לעיל כב ) : <b>מלחים .</b> ענין השחתה כמו כי שמים כעשן נמלחו ( ישעיה נא ) : <b>וישלחם .</b> ענין הושטה :
<h4>{יב}</h4>
<b>אצילות ידיך .</b> הם בתי השחי כמו על כל אצילי ידי ( יחזקאל יג ) :
<h4>{יד}</h4>
<b>מבוא .</b> פתח שבאים דרך בו : <b>תכחד .</b> ענין מניעה והעלמה :
<h4>{יט}</h4>
<b>דואג .</b> ענין פחד ומורא : <b>את היהודים .</b> מן היהודים וכן כצאתי את העיר ( שמות ט ) ומשפטו מן העיר : <b>נפלו .</b> ענין חניה והתחברות : <b>והתעללו .</b> ענין לעג ובזיון כמו כי התעללת בי ( במדבר כב ) :
<h4>{כב}</h4>
<b>הסיתוך .</b> מל' הסתה ופתוי : <b>ויכלו .</b> מלשון יכולת : <b>הטבעו .</b> מל' טביעה . <b>בבוץ</b> . ענינו טיט הלח וכן היגאה גומא בלי בצה ( איוב ח ) : <b>נסוגו אחור .</b> ענין הפרישה לאחור וכן ונסוג מאחר אלהינו ( ישעי' נט ) :
<h4>{כג}</h4>
<b>תתפש .</b> ענין האחיזה בחזקה :
<h4>{כו}</h4>
<b>מפיל .</b> ענין נטיה וחניה :
<h4>{כז}</h4>
<b>ויחרישו .</b> שתקו כמו ואם החרש יחריש ( במדבר ל ) :
<h3>ירמיה פרק-לט</h3>
<h4>{א}</h4>
<b>ויצורו .</b> סבבו עליה להצר לה :
<h4>{ב}</h4>
<b>הבקעה .</b> מלשון בקיעה ופתיחה :
<h4>{ג}</h4>
<b>התוך .</b> האמצעי כמו ויבתר אותם בתוך ( בראשית טו ) : <b>נרגל וגו' .</b> שמות השרים ושנים היו נקראים בשם נרגל וכן שראצר :
<h4>{ד}</h4>
<b>הערבה .</b> כמו מדבר :
<h4>{ה}</h4>
<b>משפטים .</b> ענין ויכוח :
<h4>{ו}</h4>
<b>חורי .</b> ענין שררה כמו ואריבה את החורים ( נחמיה ה ) :
<h4>{ז}</h4>
<b>בנחושתים .</b> בשלשלאות של נחושת : <b>לביא .</b> כמו להביא :
<h4>{ח}</h4>
<b>נתצו .</b> ענין שבירה והריסה :
<h4>{י}</h4>
<b>ויגבים .</b> כמו ויקבים כי גיכ''ק מתחלף והם הבורות שהיין נמשך ויורד בהם כמו וגם יקב חצב בי ( ישעיה ה ) :
<h4>{יג}</h4>
<b>רבי .</b> ענין גדולה ושררה כמו על כל רב ביתו ( אסתר א ) :
<h4>{טו}</h4>
<b>עצור .</b> כלוא במאסר :
<h4>{יז}</h4>
<b>יגור .</b> ענין פחד כמו ויגר מואב ( במדבר כב ) :
<h4>{יח}</h4>
<b>מלט אמלטך .</b> ענין הצלה : <b>לשלל .</b> ענין ביזה :
<h3>ירמיה פרק-מ</h3>
<h4>{א}</h4>
<b>הרמה .</b> שם עיר : <b>אסור .</b> קשור : <b>באזקים .</b> בשלשלאות כמו לאסור מלכיהם בזיקים ( תהלים קמט ) :
<h4>{ד}</h4>
<b>פתחתיך .</b> ענין התרת הקשר כמו יתרי פתח ( איוב ל ) :
<h4>{ה}</h4>
<b>הפקיד .</b> מלשון פקיד וממונה : <b>ארוחה .</b> ענין פרס קבוע מבית המלך וכן וארחתו ארחת תמיד ( לקמן נב ) : <b>ומשאת .</b> ענין תשורה ודורון כמו ותרב משאת בנימין ( בראשית מג ) :
<h4>{ז}</h4>
<b>החיילים .</b> צבאות עם : <b>הפקיד .</b> קמייתא מלשון פקיד וממונה ותניינא מלשון פקדון והנחה : <b>וטף .</b> ילדים קטנים :
<h4>{י}</h4>
<b>וקיץ .</b> פירות המיבשין בקיץ וכן הלחם והקיץ ( ש''ב טו ) : <b>תפשתם .</b> ענין אחיזת נחלה :
<h4>{יד}</h4>
<b>שלח .</b> ענין גרוי והסתה כמו ושן בהמות אשלח בם ( דברים לב ) :
<h4>{טו}</h4>
<b>ונפוצו .</b> ענין פזור ופרוד :
<h3>ירמיה פרק-מא</h3>
<h4>{א}</h4>
<b>ורבי .</b> ענין שררה כמו וכל רבי מלך בבל ( לעיל ל''ט ) : <b>לחם .</b> כל סעודה קרויה על שם הלחם :
<h4>{ה}</h4>
<b>מגלחי .</b> מלשון גלוח השער : <b>ומתגודדים .</b> ענין שריטת הבשר וכן ויתגדדו כמשפטם ( מ''א יח ) :
<h4>{ו}</h4>
<b>כפגוש .</b> ענין פגיעה :
<h4>{ח}</h4>
<b>מטמונים .</b> אוצרות ע''ש שדרך לטמנם במחבואה :
<h4>{ט}</h4>
<b>ביד גדליה .</b> במקום גדליה כמו יד אבשלום ( ש''ב יח ) :
<h4>{י}</h4>
<b>וישב .</b> מלשון שבי : <b>הפקיד .</b> מלשון פקדון והנחה : <b>וישבם .</b> מלשון שבי :
<h4>{יד}</h4>
<b>ויסובו .</b> מלשון סבוב : <b>שבה .</b> מלשון שבי :
<h4>{טו}</h4>
<b>נמלט .</b> ענין השמטה והצלה : <b>בשמנה .</b> הבי''ת היא במקום עם וכן הרק אך במשה דבר ה' ( במדבר י''ב ) :
<h4>{טז}</h4>
<b>גברים .</b> אנשים : <b>וסריסים .</b> מין שררה :
<h4>{יז}</h4>
<b>בגרות .</b> מל' גרות ומדור :
<h3>ירמיה פרק-מב</h3>
<h4>{א}</h4>
<b>ויגשו .</b> הקריבו :
<h4>{ב}</h4>
<b>תפל .</b> ענין נטיה : <b>נא .</b> עתה :
<h4>{ד}</h4>
<b>יענה .</b> מלשון עניה ותשובה :
<h4>{ז}</h4>
<b>מקץ .</b> מסוף :
<h4>{י}</h4>
<b>ובניתי .</b> מל' בנין : <b>אהרוס .</b> ענין שבירה ונתיצה : <b>אתוש .</b> ענין עקירה : <b>נחמתי .</b> ענין הפוך מחשבה :
<h4>{טז}</h4>
<b>דאגים .</b> מלשון דאגה ופחד : <b>ידבק .</b> ענין חבור :
<h4>{יז}</h4>
<b>שריד ופליט .</b> שארית והצלה וכן ולא היה ביום אף ה' פליט ושריד ( איכה ב ) :
<h4>{יח}</h4>
<b>תתך .</b> ענין הרקה ושפיכה כמו ומטר לא נתך ארצה ( שמות ט ) : <b>לאלה .</b> ענין שבועה כמו ושמעה קול אלה ( ויקרא ה' ) : <b>ולשמה .</b> ענין תמהון כמו פנו אלי והשמו ( איוב כא ) :
<h4>{יט}</h4>
<b>העידותי .</b> ענין התראה כי ע''פ רוב מתרין בעדים לבל יכחש :
<h4>{כ}</h4>
<b>התעיתם .</b> מלשון תועה וטעות : <b>בנפשותיכם .</b> בעצמיכם :
<h3>ירמיה פרק-מג</h3>
<h4>{ב}</h4>
<b>עזריה .</b> יתכן שהוא יזניהו הנזכר למעלה והיה נקרא בשתי השמות : <b>הזדים .</b> הרשעים :
<h4>{ג}</h4>
<b>מסית .</b> מלשון הסתה ופתוי :
<h4>{ט}</h4>
<b>וטמנתם .</b> מל' הטמנה והצפנה : <b>במלט .</b> כן נקרא החומר העשוי מסיד ומחול ובדרז''ל ואע''ג דעביד בהו המלטי ( ב''ב ו ) ופי' שתיקן מקום הקורות בסיד : <b>במלבן .</b> הוא המקום שעושים שם הלבנים :
<h4>{י}</h4>
<b>שפרירו .</b> כן יקרא האוהל היפה וכן ברוחו שמים שפרה ( איוב כו ) והוא מל' הנותן אמרי שפר ( בראשית מט ) ובא על משקל סגריר . ( יב ) והצתי . ענין הבערה ושריפה כמו ותצת בסבכי היער ( ישעיה ט ) : <b>ושבם .</b> מלשון שבי : <b>ועטה .</b> יעטה . ענין כריכה וכן מעטה לטבת ( יחזקאל כא ) : <b>את בגדו .</b> עם בגדו :
<h4>{יג}</h4>
<b>מצבות .</b> מזבח מאבן אחת נקרא מצבה בלשון המקרא :
<h3>ירמיה פרק-מד</h3>
<h4>{א}</h4>
<b>במגדול וכו' .</b> שמות מקומות בארץ מצרים :
<h4>{ב}</h4>
<b>והנם .</b> הנה הם : <b>חרבה .</b> מל' חורבן :
<h4>{ו}</h4>
<b>ותתך .</b> ענין הרקה ושפיכה :
<h4>{ז}</h4>
<b>עולל .</b> ילדים רכים :
<h4>{י}</h4>
<b>דכאו .</b> ענין כתיתה והוא מושאל על ההכנעה כמו לב נשבר ונדכה ( תהלים נא ) :
<h4>{יב}</h4>
<b>ותמו .</b> ענין כליון והשלמה : <b>לאלה .</b> ענין שבועה : <b>לשמה .</b> לתמהון :
<h4>{יג}</h4>
<b>ופקדתי .</b> ענין השגחה :
<h4>{יד}</h4>
<b>פליט ושריד .</b> הצלה ושארית : <b>מנשאים .</b> ענין הרמה ור''ל מבטיחים : <b>פליטים .</b> נמלטים ומוצלים :
<h4>{טו}</h4>
<b>קהל .</b> ענין קבוץ עם :
<h4>{יז}</h4>
<b>למלכת השמים .</b> היא השמש וכן לעשות כוונים למלכת השמים ( לעיל ז' ) :
<h4>{יח}</h4>
<b>תמנו .</b> ענין כליון :
<h4>{יט}</h4>
<b>המבלעדי .</b> ענינו כמו זולת וכן מבלעדי אישך ( במדבר ה' ) : <b>אנשינו .</b> בעלינו : <b>כונים .</b> מין מאכל ויתכן שנקרא כן על כי עשאום בכוונת הלב ותקון רב וכן לעשות כוונים ( לעיל ז' ) : <b>להעציבה .</b> מלשון עצבון והוא דרך כנוי על השמחה :
<h4>{כב}</h4>
<b>לשאת .</b> מלשון משא וסבל : <b>מעלליכם .</b> מעשיכם : <b>ולחרבה .</b> מלשון חורבן : <b>ולשמה .</b> ולתמהון :
<h4>{כג}</h4>
<b>קראת .</b> מלשון מקרה :
<h4>{כה}</h4>
<b>מלאתם .</b> ענין השלמה וגמר : <b>והקים תקימנה .</b> לשון קיום :
<h4>{כז}</h4>
<b>שוקד .</b> ענין מהירות והשתדלות כמו שקדו ושמרו ( עזרא ח ) : <b>ותמו .</b> יכלו וישלמו :
<h4>{כח}</h4>
<b>ופליטי .</b> ענין המלטה : <b>מתי .</b> אנשי : <b>לגור .</b> לדור :
<h4>{כט}</h4>
<b>פוקד .</b> ענין השגחה :
<h3>ירמיה פרק-מה</h3>
<h4>{ג}</h4>
<b>יסף .</b> מלשון הוספה : <b>ומנוחה .</b> עניינו נבואה ע''ש המקרא ותנח עליהם הרוח ( במדבר יא ) :
<h4>{ד}</h4>
<b>הורס .</b> ענין שבירה ונתיצה : <b>נותש .</b> ענין עקירה :
<h4>{ה}</h4>
<b>גדולות .</b> דברי גדולות ר''ל נבואה : <b>על כל בשר .</b> על כל אדם : <b>לשלל .</b> ענין בזה :
<h3>ירמיה פרק-מו</h3>
<h4>{ב}</h4>
<b>נכו .</b> תירגם יונתן חגירא וכן בן נכה רגלים ( שמואל ב ד ) : <b>בכרכמיש .</b> שם מקום :
<h4>{ג}</h4>
<b>ערכו .</b> ענין סדור : <b>מגן .</b> הוא מכלי המלחמה עשוי להגן בעליו ממכת חרב וחנית : <b>וצנה .</b> הוא כעין מגן אבל בתכונה אחרת :
<h4>{ד}</h4>
<b>אסרו .</b> ענין קשירה : <b>הפרשים .</b> הם רוכבי הסוסים הרגילים בזה : <b>בכובעים .</b> כעין כובע עשוי מנחושת להגן על הראש וכן וכובע נחושת על ראשו ( ש''א וז ) : <b>מרקו .</b> ענין לטוש וזכוך כמו ומורק ושוטף במים ( ויקרא ו ) : <b>הרמחים .</b> כעין חנית : <b>הסריונית .</b> הוא כעין מלבוש עשוי מברזל להגן ממכת חרב וחנית כמו ושריון קשקשים ( ש''א יז ) :
<h4>{ה}</h4>
<b>חתים .</b> ענין אימה ופחד כמו ואל תחת ( יהושע א ) : <b>נסוגים אחור .</b> ענין החזרה לאחור כמו ונסוג מאחר אלהינו ( ישעיה נט ) : <b>יכתו .</b> מלשון כתיתה ושבירה : <b>ומנוס נסו .</b> ענין בריחה : <b>הפנו .</b> מלשון הפנה : <b>מגור .</b> ענין פחד כמו ויגר מואב ( במדבר כב ) :
<h4>{ו}</h4>
<b>על יד .</b> אצל מקום וכן כל יד נחל יבוק ( דברים ב ) :
<h4>{ז}</h4>
<b>יתגעשו .</b> ענין תנועה חזקה כמו ותגעש הארץ ( תהלים יח ) :
<h4>{ט}</h4>
<b>והתהוללו .</b> מלשון הוללות ושגעון כי ברוב המרוצה נראים כמשתגעים וכן בחוצות יתהוללו הרכב ( נחום ב ) : <b>כוש ופוט .</b> ולודים . שמות אומות : <b>דורכי .</b> שדרך לדרוך ברגל על הקשת למתחה היטב :
<h4>{י}</h4>
<b>ושבעה .</b> ענין שביעת הרעב : <b>ורותה .</b> ענין שביעת הצמאון כמו כגן רוה ( ישעיה נח ) :
<h4>{יא}</h4>
<b>צרי .</b> הוא שרף הנוטף מעצי הקטף וכן ודבש ושמן וצרי ( יחזקאל כז ) : <b>תעלה .</b> ענין רפואה כמו רפואות תעלה אין לך ( לעיל ל ) וכפל המלה בשמות נרדפים :
<h4>{יב}</h4>
<b>קלונך .</b> מלשון קלון ובזיון : <b>וצוחתך .</b> מלשון צוחה וזעקה :
<h4>{יד}</h4>
<b>במגדול .</b> בנוף ובתחפנחס . שמות מקומות בארץ מצרים :
<h4>{טו}</h4>
<b>נסחף .</b> ענין שטיפה וגריפה כמו מטר סוחף ( משלי כח ) : <b>אביריך .</b> ענין חוזק וגבורה כמו דהרות אביריו ( שופטים ה ) : <b>הדפו .</b> ענין כתישה ודחיה כמו אל ידפנו ( איוב לב ) :
<h4>{טז}</h4>
<b>נפל .</b> ענין נטיה והתחברות כמו אל הכשדים אתה נופל ( לעיל לז ) : <b>היונה .</b> מלשון אונאה וענינו עושק הגוף והממון וכן העיר היונה ( צפניה ג ) :
<h4>{יז}</h4>
<b>שאון .</b> ענין המייה : <b>המועד .</b> ענין זמן קבוע כמו למועד שמור לך ( ש''א ח ) :
<h4>{יח}</h4>
<b>כתבור .</b> וככרמל . שמות הרים נודעים ומפורסמים :
<h4>{יט}</h4>
<b>לשמה .</b> לשממה : <b>ונצתה .</b> מלשון ציה ושממה :
<h4>{כ}</h4>
<b>יפה פיה .</b> פתרונו כמלה אחת ור''ל יפה ביותר ולזה נכפל העי''ן והלמ''ד הפעל וכמו ירקרק אדמדם : <b>קרץ .</b> ענין חתוך וכריתה כמו מחומר קרצתי ( איוב לג ) :
<h4>{כא}</h4>
<b>שכיריה .</b> ענינו גדולים ונכבדים וכן בתער השכירה ( ישעיה ז ) : <b>מרבק .</b> הוא הרפת מקום יפטמו שם העגלים וכן ועגלים מתוך מרבק ( עמוס ו ) : <b>הפנו .</b> מלשון פניה והליכה : <b>אידם .</b> ענין שבר ומקרה רע כמו הלא איד לעול ( איוב לא ) : <b>פקודתם .</b> על המיתה יאמר שהוא פקודת וזכרון השגחת כל חי כמו ופקודת כל האדם ( במדבר טז ) :
<h4>{כב}</h4>
<b>ובקרדומות .</b> הוא הגרזן החותך עצים כמו ויקח אבימלך את הקרדומות ( שופטים ט ) : <b>כחוטבי .</b> כן נקראים כורתי העצים וכן מחוטב עציך ( דברים כט ) :
<h4>{כד}</h4>
<b>הובישה .</b> מלשון בושה וכלימה :
<h4>{כה}</h4>
<b>פוקד .</b> ענין השגחת הבאת הרעה : <b>אמון .</b> כמו המון והוא ענין עם רב , וכן ואת יתר האמון ( לקמן נב ) : <b>מנא .</b> נוא הוא אלכסנדריא כן ת''י :
<h4>{כז}</h4>
<b>תחת .</b> ענין פחד ושבר כמו ואל תחת מפניהם ( לעיל א ) : <b>ושב .</b> ענין השקט ומנוחה כמו בשובה ונחת ( ישעיה ל ) : <b>ושאנן .</b> ענין שלוה כמו שאנן מואב ( לקמן מח ) וכפל במ''ש לרוב השלוה וההשקט :
<h4>{כח}</h4>
<b>למשפט .</b> כמו במשפט ובאה הלמ''ד במקום בי''ת וכן ישבת לכסא ( תהלים ט ) ור''ל במשפט הראוי לגלות אוזן למוסר וכן יסרני ה' אך במשפט ( לעיל ו ) :
<h3>ירמיה פרק-מז</h3>
<h4>{ב}</h4>
<b>שוטף .</b> ענין המשיכה ברדיפה ובחוזק : <b>והילל .</b> מלשון יללה :
<h4>{ג}</h4>
<b>שעטת .</b> ענין פסיעה ואין לו דומה : <b>אביריו .</b> ענין חוזק : <b>הפנו .</b> ענינו פניית הפנים : <b>מרפיון ידים .</b> כן יקרא המתייאש וכן הוא יגע ורפה ידים ( ש''ב יז ) :
<h4>{ד}</h4>
<b>שריד .</b> ענין שיור כמו שרידי חרב ( לעיל לא ) : <b>אי כפתור .</b> כפתור ישבה על איי הים :
<h4>{ה}</h4>
<b>קרחה .</b> ענין מריטת השער וכן ולא יקרח להם ( לעיל טז ) : <b>נדמתה .</b> ענין כריתה וכן ער מואב נדמה ( ישעיה טו ) : <b>תתגודדי .</b> ענין שריטת הבשר כמו ולא תתגודדו ( דברים יד ) :
<h4>{ו}</h4>
<b>הוי .</b> הוא ענין לשון קריאה : <b>עד אנה .</b> עד מתי : <b>תשקוטי .</b> ענין מנוחה : <b>האספי .</b> ענין כניסה כמו ואין איש מאסף אותם ( שופטים יט ) : <b>תערך .</b> ענין תיק ונרתק כמו וישלפם מתערה ( ש''א וז ) : <b>הרגעי .</b> מלשון מרגוע ומנוחה : <b>ודומי .</b> ענין שתיקה כמו וידום אהרן ( ויקרא י ) :
<h4>{ז}</h4>
<b>חוף הים .</b> שפת הים וגבולו : <b>יעדה .</b> ענין הזמנה כמו ומי יעדה ( מיכה ו ) :
<h3>ירמיה פרק-מח</h3>
<h4>{א}</h4>
<b>הוי .</b> ענין יללה : <b>נבו .</b> קריתים . המשגב . שמות מקומות : <b>וחתה .</b> ענין פחד ושבר כמו ואל תחת ( לעיל מ''ו ) :
<h4>{ב}</h4>
<b>תדמי .</b> ענין כריתה כמו נדמתה אשקלון ( לעיל מז ) :
<h4>{ג}</h4>
<b>שוד .</b> ענין עושק :
<h4>{ד}</h4>
<b>צעיריה .</b> ענין קוטן כמו שלחו צעיריהם ( לעיל ד ) :
<h4>{ה}</h4>
<b>במורד .</b> מלשון ירידה ור''ל בעמק : <b>צרי .</b> כמו צרים :
<h4>{ו}</h4>
<b>כערוער .</b> שם עץ מדברי וכן והיה כערער בערבה ( לעיל יז ) :
<h4>{ז}</h4>
<b>במעשיך .</b> כן יקרא מקנה הבקר והצאן כי העוסק במקנה כל מעשהו בהם וכן ואיש במעון ומעשהו בכרמל ( ש''א כה ) : <b>כמוש .</b> כן שם הפסל של מואב :
<h4>{ט}</h4>
<b>ציץ .</b> ר''ל כנף כי כל דבר היוצא מן הגוף קרוי בשם ציץ וכמו ויקחני בציצת ראשי ( יחזקאל לח ) : <b>נצא תצא .</b> מלשון נוצה וכנף ור''ל תעוף בנוצת כנפים :
<h4>{י}</h4>
<b>מלאכת .</b> ענין שליחות כמו במלאכת ה' ( חגי א ) :
<h4>{יא}</h4>
<b>שאנן .</b> ענין שלום כמו ושאנן ואין מחריד ( לעיל טו ) : <b>שמריו .</b> הוא הנופל מן המשקה לתחתיות הכלי וכן אך שמריה ימצו ( תהלים עה ) : <b>הורק .</b> ענין שפיכה כי כשנשפך המשקה מן הכלי נעשה ריק וכן שמן תורק שמך ( ש''ה א ) : <b>נמר .</b> מלשון תמורה וחלוף ור''ל מטוב לרע :
<h4>{יב}</h4>
<b>צועים וצעוהו .</b> ענין טלטול והנעה ממקום למקום וכן את צעה זונה ( לעיל ב ) : <b>יריקו .</b> מלשון ריק : <b>ונבליהם .</b> נאדות כמו נבל יין ( ש''א י ) : <b>ינפצו .</b> ענין שבר ורציצה כמו ונפוץ הכדים ( שופטים ז ) :
<h4>{טו}</h4>
<b>עלה .</b> ענין סלוק והפסק כמו אל תעלני בחצי ימי ( תהלים קב ) : <b>ומבחר .</b> מלשון בחור ומובחר :
<h4>{טז}</h4>
<b>איד .</b> ענין שבר ומקרה רע כמו הלא איד לעול ( איוב לא ) :
<h4>{יז}</h4>
<b>עוז .</b> ענין חוזק : <b>מקל .</b> הוא כמו מטה :
<h4>{יח}</h4>
<b>בת דיבון .</b> עדת דיבון והוא שם עיר :
<h4>{יט}</h4>
<b>וצפי .</b> ענין הבטה כמו צפה דרך ( נחום ב ) : <b>ערוער .</b> שם מקום :
<h4>{כ}</h4>
<b>חתה .</b> נשברה : <b>הילילו .</b> מלשון יללה :
<h4>{כה}</h4>
<b>נגדעה .</b> ענין כריתה כמו ואשריהם תגדעון ( דברים ז ) : <b>קרן .</b> ענין ממשלה כמו וירם קרן משיחו ( ש''א ב ) . ( כו ) השכירהו . מלשון שיכור : <b>וספק .</b> ענין הכאה וחבטה כמו ויספוק את כפיו ( במדבר כד ) : <b>בקיאי .</b> הוא המאכל החוזר דרך הפה :
<h4>{כז}</h4>
<b>מדי .</b> מתי כמו מדי דברי בו ( לעיל לא ) : <b>תתנודד .</b> מלשון הנדה והנעה :
<h4>{כח}</h4>
<b>תקנן .</b> מלשון קן והוא מדור העופות כמו ודרור קן לה ( תהלים פד ) : <b>בעברי .</b> מלשון עבר וצד : <b>פחת .</b> בור וחפירה כמו באחת הפחתים ( ש''ב ז ) :
<h4>{כט}</h4>
<b>גאון .</b> וגאונו . מלשון גאוה :
<h4>{ל}</h4>
<b>עברתו .</b> מלשון עברה וזעם : <b>בדיו .</b> דבר כזב הבדוי מן הלב וכן אשר בדא מלבו ( מ''א יב ) :
<h4>{לא}</h4>
<b>קיר הרש .</b> שם מקום : <b>יהגה .</b> ענין המיה וכן אהגה כיונה ( ישעיה לח ) :
<h4>{לב}</h4>
<b>נטישותיך .</b> ענין ענפים כמו ואת הנטישות הסיר התז ( שם יח ) : <b>נגעו .</b> מלשון נגע ור''ל נגפו וכן וינגעו יהושע וכל ישראל ( יהושע ח ) : <b>קיצך .</b> פירות הקיץ : <b>בצירך .</b> כן נקרא תלישת ענבי הגפן כמו ואת ענבי נזיריך לא תבצור ( ויקרא כה ) : <b>נפל .</b> ענין חניה כמו על פני כל אחיו נפל ( בראשית כה ) :
<h4>{לג}</h4>
<b>ונאספה .</b> ענין כליון כמו אסוף אסיפם ( לעיל ח ) : <b>וגיל .</b> ענין שמחה : <b>הכרמל .</b> כן יקרא מקום שדות וכרמים : <b>מיקבים .</b> כן יקראו הבורות שהיין יורד בהם כמו וגם יקב חצב בו ( ישעיה ה ) : <b>השבתי .</b> ענין בטול ומניעה כמו שבת נוגש ( שם יד ) : <b>ידרוך .</b> הדרך לדרוך ענבים ברגל להוציא היין : <b>הידד .</b> הוא קריאת הדורכים :
<h4>{לו}</h4>
<b>כחלילים .</b> שם כלי נגון וכן ושרים כחוללים ( תהלים פז ) : <b>יתרת .</b> מלשון יתרון והוא ענין רבוי : <b>עשה .</b> ענין קבוץ ואסיפה וכן וישראל עושה חיל ( במדבר כד ) :
<h4>{לז}</h4>
<b>קרחה .</b> ענין מריטת השער : <b>גרועה .</b> מלשון גרעון וחסרון : <b>גדודות .</b> ענין שריטה כמו עד מתי תתגודדי ( לעיל מז ) :
<h4>{לח}</h4>
<b>חפץ .</b> ענין צורך וכן החפץ לשדי כי הצדק ( איוב כב ) :
<h4>{לט}</h4>
<b>חתה .</b> ענין שבר : <b>הפנה .</b> ענין סבוב : <b>עורף .</b> הוא מול הפנים : <b>ולמחתה .</b> לפחד :
<h4>{מ}</h4>
<b>ידאה .</b> ענין עפיפה , וכן כאשר ידאה הנשר ( דברים כח ) :
<h4>{מא}</h4>
<b>הקריות .</b> הערים כמו תעלץ קריה ( משלי י''א ) : <b>והמצדות .</b> ענין מגדל ומבצר כמו וישב דוד במצדה ( ש''ב ה' ) : <b>נתפשה .</b> ענין לכידה : <b>מצרה .</b> מלשון צר ולחץ :
<h4>{מג}</h4>
<b>ופחת .</b> בור וחפירה כמו באחת הפחתים ( שם ט''ז ) : <b>ופח .</b> ענין רשת כמו הפח נשבר ( תהלים קכ''ד ) :
<h4>{מד}</h4>
<b>פקודתם .</b> ענין השגחת הבאת הרעה :
<h4>{מה}</h4>
<b>ולהבה .</b> שלהבת : <b>מבן סיחון .</b> מעיר סיחון וכן אבן בהן בן ראובן ( יהושע ט''ו ) : <b>פאת .</b> עבר וצד : <b>קדקוד .</b> הוא גובה הראש : <b>שאון .</b> ענין הומיה :
<h4>{מז}</h4>
<b>ושבתי .</b> מלשון השבה : <b>שבות .</b> מלשון שבי הגולה : <b>באחרית .</b> בסוף :
<h3>ירמיה פרק-מט</h3>
<h4>{א}</h4>
<b>מלכם .</b> כך שם הגלולים של בני עמון כמ''ש ואחרי מלכם שקץ עמונים ( מ''א י''א ) :
<h4>{ב}</h4>
<b>לתל .</b> גל ודגור כמו והיתה תל עולם ( דברים י''ג ) כי דרך החרבות להמצא בהם תילים מנפילת הכתלים וכדומה : <b>ובנותיה .</b> הם הכפרים כמו בית שאן ובנותיה ( יהושע י''ז ) : <b>תצתנה .</b> ענין הבערה ושריפה כמו ותצת בסבכי היער ( ישעיה ט' ) :
<h4>{ג}</h4>
<b>רבה .</b> הוא רבת בני עמון : <b>והתשוטטנה .</b> ענין ההליכה הנה והנה וכן שוטטו בחוצות ירושלים ( לעיל ה' ) : <b>בגדרות .</b> מחיצות העשויות למקום מרבץ הצאן וכן נאמר גדרות צאן ( במדבר ל''ב ) :
<h4>{ד}</h4>
<b>תתהללי .</b> מלשון הלול והתפארות : <b>זב .</b> ענין נטיפה והזלה כמו יזובו מדוקרים ( איכה ד ) : <b>הבת השובבה .</b> העדה ההולכת בדרכי לבה ומורדת וכן שובו בנים שובבים ( לעיל ג' ) :
<h4>{ו}</h4>
<b>שבית .</b> מלשון שבי :
<h4>{ז}</h4>
<b>מבנים .</b> מל' בינה והשכל : <b>נסרחה .</b> נבאשה ונתקלקלה :
<h4>{ח}</h4>
<b>הפנו .</b> מל' פנוי ממקום : <b>העמיקו .</b> מל' עומק : <b>דדן .</b> שם מקום באדום : <b>איד .</b> שבר ומקרה רעה : <b>פקדתיו .</b> ענין השגחת הבאת הרעה :
<h4>{ט}</h4>
<b>בוצרים .</b> כן יקראו תולשי ענבי הגפן כמו כי תבצור כרמך ( דברים כ''ד ) . <b>עוללות</b> . הם הענבים הקטנים והגרועים כמו לא תעולל ( שם ) : <b>דים .</b> די ספוקם :
<h4>{י}</h4>
<b>חשפתי .</b> ענין גלוי כמו חשפי שובל ( ישעיה מ''ז ) : <b>ונחבה .</b> מלשון מחבואה ומסתור :
<h4>{יג}</h4>
<b>לשמה .</b> לשממה : <b>לחורב .</b> ענין יובש כמו חרבו המים ( בראשית ח' ) :
<h4>{יד}</h4>
<b>וציר .</b> ענין שליח כמו ציר נאמן ( משלי כה ) : <b>וקומו .</b> הוא ענין לשון זרוז וכן קום עבור ( יהושע א ) :
<h4>{טז}</h4>
<b>תפלצתך .</b> ענין פחד ורעד כמו פלצות בעתתני ( ישעיה כ''א ) : <b>השיא .</b> ענין הסתה כמו הנחש השיאני ( בראשית ג' ) : <b>שוכני .</b> היו''ד יתירה וכן תופשי : <b>בחגוי .</b> ענין בקוע וחריץ וכן יונתי בחגוי הסלע ( ש''ה ב' ) : <b>קנך .</b> מל' קן והוא מדור העופות :
<h4>{יז}</h4>
<b>ישום .</b> ענין תמהון : <b>וישרוק .</b> הוא הקול הנשמע בקבוץ השפתים וכן ויושביה לשרקה ( מיכה ז' ) :
<h4>{יח}</h4>
<b>כמהפכת .</b> ענין חורבן והפוך מטובה לרעה : <b>יגור .</b> ענין דירה :
<h4>{יט}</h4>
<b>מגאון .</b> ענין גבהות ורוממות ור''ל ככר המעולה הסמוך לירדן ושם היה מקום האריות וכן נאמר ואיך תעשה בגאון הירדן ( לעיל יב ) : <b>נוה .</b> ענין מדור כמו נוה משולח ( ישעיה כ''ז ) : <b>איתן .</b> ענין חוזק כמו איתן מושבך ( במדבר כד ) . ארגיעה . מלשון מרגוע והשקט וכן למען הרגיע ( לקמן נ ) : <b>אריצנו .</b> מלשון ריצה ומהירות ההליכה : <b>אפקוד .</b> אצוה כמו והוא פקד עלי ( עזרא א' ) : <b>יועידני .</b> ענינו עת קבוע כמו ואם למשפט מי יועידני ( איוב ט ) :
<h4>{כ}</h4>
<b>יסחבום .</b> ענין גרירה ומשיכה בארץ כמו סחוב והשלך ( לעיל כ''ב ) . צעירי . ענין קוטן : <b>ישום .</b> מל' שממה : <b>נוהם .</b> מל' נוה ומדור :
<h4>{כב}</h4>
<b>וידאה .</b> ענין עפיפה ופריחה וכן כנשר ידאה ( לעיל מח ) : <b>מצרה .</b> מל' צר ולחץ :
<h4>{כג}</h4>
<b>לדמשק .</b> היא עיר המלוכה מארם : <b>חמת וארפד .</b> שמות מקומות ארם : <b>נמוגו .</b> ענין המסה :
<h4>{כד}</h4>
<b>רפתה .</b> מל' רפיון : <b>הפנתה .</b> ענין החזרה וסבוב : <b>ורטט .</b> ענין רתת וחרדה כי קול ה' יחיל מדבר ( תהלים כט ) תרגומו מרטט מדברא : <b>החזיקה .</b> ענין אחוזה . וחבלים . מכאובי לידה :
<h4>{כה}</h4>
<b>עזבה .</b> ענין הנחה : <b>תהלת .</b> מל' הלול ופאר : <b>קרית .</b> עיר : <b>משושי .</b> היו''ד יתירה :
<h4>{כו}</h4>
<b>ידמו .</b> ענין כריתה כמו ער מואב נדמה ( ישעיה טו ) :
<h4>{כז}</h4>
<b>והצתי .</b> ענין תבערה ושריפה :
<h4>{כח}</h4>
<b>ושדדו .</b> ענין עושק ובזה :
<h4>{כט}</h4>
<b>יריעותיהם .</b> מל' יריעה ווילון : <b>ישאו .</b> יקחו : <b>מגור .</b> ענין פחד :
<h4>{לא}</h4>
<b>שליו .</b> מל' שלוה : <b>בריח .</b> הוא כעין מטה הסוגר הדלתות : <b>בדד .</b> יחידי כמו לבדד לבטח ( תהלים ד' ) :
<h4>{לב}</h4>
<b>והמון .</b> ענין רבוי : <b>וזריתים .</b> ענין פזור כמו וזריתי פרש ( מלאכי ב' ) : <b>קצוצי</b> . מלשון קצה : <b>פאה .</b> צד ועבר : <b>עבריו .</b> צדדיו : <b>אידם .</b> ענין צער ומקרה רעה :
<h4>{לג}</h4>
<b>למעון .</b> ענין מדור כמו ה' מעון אתה היית ( תהלים צ ) : <b>תנים .</b> מין נחש : <b>יגור .</b> ענין דירה :
<h4>{לה}</h4>
<b>ראשית .</b> ר''ל מיטב וכן ראשית תבואתה ( לעיל ב ) :
<h4>{לו}</h4>
<b>רוחות .</b> רוח הנושב : <b>הרוחות .</b> ענין פאה ועבר :
<h4>{לז}</h4>
<b>והחתתי .</b> ענין שבר כמו חתתה קשתותם ( לקמן נ''א ) :
<h4>{לט}</h4>
<b>באחרית .</b> בסוף : <b>שבות .</b> מל' שבי :
<h3>ירמיה פרק-נ</h3>
<h4>{ב}</h4>
<b>נס .</b> כלונס ארוך ומפה בראשו והוא עשוי לרמז בו אסיפה : <b>תכחדו .</b> ענין העלמה כמו אל נא תכחד ממני ( ש''א ג ) : <b>הוביש .</b> מל' בושה : <b>בל .</b> מרודך . שמות גלולי בבל : <b>חת .</b> ענין שבירה כמו והחתתי את עילם ( לעיל מט ) : <b>עצביה .</b> כן יקראו הגלולים על כי מעציב לב עובדיהם צועקים אליו ואינם נענים :
<h4>{ג}</h4>
<b>ישית .</b> ענין שימה כמו אם כופר יושת עליו ( שמות כ''ח ) : <b>נדו .</b> מלשון נדידה :
<h4>{ה}</h4>
<b>הנה .</b> לפה ולכאן : <b>ונלוו .</b> ענין התחברות כמו ונלוה הגר ( ישעיה י''ד ) : <b>ברית .</b> ענינו בכ''מ דבר המתקיים :
<h4>{ו}</h4>
<b>התעום .</b> מלשון תועה : <b>שובבום .</b> ענינו ההליכות בדרך הלב כמו מדוע שובבה ( לעיל ח' ) : <b>רבצם .</b> ענין מקום שכיבה לנוח כמו כרע רבץ כארי ( בראשית מ''ט ) :
<h4>{ז}</h4>
<b>וצריהם .</b> אויביהם : <b>נאשם .</b> מל' אשמה ועון : <b>תחת .</b> בעבור : <b>נוה .</b> ענין מדור . ומקוה . מל' תקוה ותוחלת :
<h4>{ח}</h4>
<b>נדו .</b> מל' נדידה : <b>כעתודים .</b> הם הזכרים מן העזים :
<h4>{ט}</h4>
<b>מעיר .</b> מל' התעוררות : <b>קהל .</b> קבוץ עם : <b>וערכו .</b> ענין סדור המלחמה : <b>משכיל .</b> מל' שכול והרג כמו ומשכלת גוייך היית ( יחזקאל ל''ו ) : <b>לא ישוב ריקם .</b> אחז במשל מבן אדם השולח מי לעשות דבר וחתר לפעמים ריקם וכן לא ישיב אלי ריקם ( ישעיה נ''ה ) :
<h4>{י}</h4>
<b>לשלל .</b> ענין בזה :
<h4>{יא}</h4>
<b>תעלזו .</b> ענין שמחה : <b>שוסי .</b> ענין בזה ושלל כמו משנאינו שסו למו ( תהלים מ''ד ) : <b>תפושו .</b> ענין רבוי ור''ל רבוי הבשר כמו ופשתה כעגלי מרבק ( מלאכי ג ) . דשא . מלשון דישה ובאה האל''ף במקום ה''א : <b>ותצהלו .</b> ענין הרמת קול שמחה כמו צהלו מים ( ישעיה כ''ד ) : <b>כאבירים .</b> סוסים חזקים וכן מדהרות דהרות אביריו ( שופטים ה' ) :
<h4>{יב}</h4>
<b>הפרה .</b> ענין בושה : <b>ציה .</b> שממה : <b>וערבה .</b> ענינו כמו מדבר :
<h4>{יג}</h4>
<b>ישום .</b> ענין תמהון : <b>וישרוק .</b> הוא הקול הבא בקבוץ השפתים ודרך לעשותם על אבדן דבר חשוב :
<h4>{יד}</h4>
<b>דורכי .</b> הדרך לדרוך ברגל על הקשת למותחה היטב לירות למרחוק : <b>ידו .</b> ענין השלכה כמו לידות את קרנות הגוים ( זכריה ב' ) :
<h4>{טו}</h4>
<b>הריעו .</b> מלשון תרועה והשמעת קול : <b>אשיותיה .</b> ענין יסודות כמו לאשישי קיר חרשת ( ישעיה ט''ו ) :
<h4>{טז}</h4>
<b>ותופש .</b> ענין אחיזה : <b>מגל .</b> הוא החרמש והוא כלי עשוי לקצור בו וכן שלחו מגל ( יואל ד' ) : <b>היונה .</b> מלשון אונאה וענינו עשיקת הגוף והממון וכן העיר היונה ( צפניה ג' ) : <b>יפנו .</b> ענין סבוב :
<h4>{יז}</h4>
<b>פזורה .</b> ענין פרוד : <b>הדיחו .</b> מלשון דחיה : <b>עצמו .</b> ר''ל שבר עצמיו ודוגמתו ובכל תבואתי תשרש ( איוב ל''א ) ור''ל תעקור השורש :
<h4>{יח}</h4>
<b>פוקד .</b> ענין השגחת הבאת הרעה :
<h4>{יט}</h4>
<b>ושובבתי .</b> מלשון השבה : <b>נוהו .</b> מדורו : <b>ורעה .</b> מלשון מרעה : <b>הכרמל .</b> כן יקרא מקום שדות וכרמים :
<h4>{כא}</h4>
<b>מרתים .</b> מלשון מרי ומרד : <b>חרוב .</b> מלשון חורבן . והחרם . ענין כליון כמו כל הנשמה החרים ( יהושע י' ) :
<h4>{כג}</h4>
<b>נגדע .</b> ענין כריתה כמו שקמים גדעו ( ישעיה ט' ) : <b>פטיש .</b> הוא המקבת כמו כפטיש יפוצץ סלע ( לעיל כ''ג ) : <b>לשמה .</b> לתמהון :
<h4>{כד}</h4>
<b>יקושתי .</b> מלשון מוקש : <b>נתפשת .</b> ענין אחיזה בחזקה : <b>התגרית .</b> מלשון תגר ומלחמה כמו אל תתגרו בם ( דברים ב' ) :
<h4>{כה}</h4>
<b>אוצרו .</b> מלשון אוצר ומטמון : <b>זעמו .</b> ענין כעס וחימה : <b>מלאכה .</b> ענין שליחות וכן ארור עושה מלאכת ה' רמיה ( לעיל מ''ח ) :
<h4>{כו}</h4>
<b>מקץ .</b> מן הקצה : <b>מאבוסיה .</b> ענינו אוצר התבואה והוא מענין אבוס בעליו ( ישעיה א' ) שהוא מקום שיתנו בו מאכל הבהמות : <b>סלוה .</b> ענין רמיסה כמו סלית כל שוגים ( תהלים קי''ט ) : <b>ערמים .</b> אגודות שבלים כמו בטנך ערמת חטים ( ש''ה ז' ) : <b>והחרימוה .</b> מלשון חרם ואבדון :
<h4>{כז}</h4>
<b>חרבו .</b> מלשון חרב : <b>פריה .</b> ר''ל שריה וכן סבבוני פרים רבים ( תהלים כ''ב ) : <b>פקדתם .</b> ענין זכרון :
<h4>{כח}</h4>
<b>ופלטים .</b> נמלטים :
<h4>{כט}</h4>
<b>השמיעו .</b> ענין אסיפה וקבוץ כמו וישמע שאול את העם ( ש''א ט''ו ) וזהו לפי שאסיפת העם באה ע''י השמעת קול : <b>רבים .</b> מורים בחצים כמו יסבו עליו רביו ( איוב ט''ו ) : <b>זדה .</b> מל' זדון ורשע :
<h4>{ל}</h4>
<b>ידמו .</b> ענין כריתה :
<h4>{לב}</h4>
<b>והצתי .</b> ענין הבערה והדלקה כמו ותצת בסבכי היער ( ישעיה ט ) : <b>ואכלה .</b> ענין שריפה כמו מאכולת אש ( שם ) :
<h4>{לג}</h4>
<b>עשוקים .</b> ענין שדידה וגזל : <b>שוביהם .</b> מלשון שבי ור''ל הכשדים שלקחום בשבי : <b>החזיקו .</b> אחזו בחזקה : <b>מאנו .</b> מלשון מיאון :
<h4>{לד}</h4>
<b>הרגיע .</b> מלשון מרגוע והשקט : <b>והרגיז .</b> ענין רעדה וחרדה כמו רגזו ואל תחטאו ( תהלים ד' ) :
<h4>{לו}</h4>
<b>הבדים .</b> ענין המצאת הכזב מן הלב כמו בדיך מתים יחרישו ( איוב י''א ) וקרא כן את הקוסמים כי דרכם להמציא כזב מלבם : <b>ונואלו .</b> ענין סכלות כמו נואלו שרי צען ( ישעיה י''ט ) : <b>וחתו .</b> ונשברו :
<h4>{לז}</h4>
<b>הערב .</b> מלשון תערובות : <b>ובזזו .</b> מלשון בזה ושלל :
<h4>{לח}</h4>
<b>חורב .</b> ענין יובש כמו חרבו המים ( בראשית ח' ) : <b>ובאימים .</b> הוא שם כנוי על הגלולים : <b>יתהוללו .</b> מל' הוללות וסכלות :
<h4>{לט}</h4>
<b>ציים .</b> איים . שמות מיני חיות : <b>בנות יענה .</b> שם עוף בת היענה :
<h4>{מ}</h4>
<b>יגור .</b> ידור :
<h4>{מא}</h4>
<b>יעורו .</b> מל' התעוררות :
<h4>{מב}</h4>
<b>וכידון .</b> הוא כעין רומח : <b>יחזיקו .</b> יאחזו : <b>ערוך .</b> מסודר :
<h4>{מג}</h4>
<b>ורפו .</b> מל' רפיון : <b>החזקתהו .</b> ענין אחיזה : <b>חיל .</b> חלחלה ורעד :
<h4>{מד}</h4>
<b>מגאון .</b> ענין גבהות ורוממות ור''ל ככר המעולה הסמוך לירדן ושם היה מקום האריות וכן נאמר ואיך תעשה בגאון הירדן ( לעיל י''ב ) : <b>נוה .</b> ענין מדור : <b>איתן .</b> ענין חוזק כמו איתן מושבך ( במדבר כ''ד ) : <b>ארגיעה .</b> מל' מרגוע והשקט : <b>אריצם .</b> מל' ריצה ומהירות ההליכה : <b>אפקוד .</b> אצוה כמו והוא פקד עלי ( עזרא א' ) : <b>יועידני .</b> ענינו עת קבוע כמו ואם למשפט מי יעידני ( איוב ט' ) :
<h4>{מה}</h4>
<b>יסחבום .</b> ענין גרירה ומשיכה בארץ כמו סחוב והשלך ( לעיל כ''ב ) : <b>צעירי .</b> ענין קוטן : <b>ישים .</b> מלשון שממה :
<h4>{מו}</h4>
<b>נתפשה .</b> ענין לכידה וכבוש : <b>נרעשה .</b> מלשון רעש ורעד :
<h3>ירמיה פרק-נא</h3>
<h4>{א}</h4>
<b>מעיר .</b> מלשון התעוררות : <b>רוח .</b> רצון כמו הנני נותן בו רוח ( ישעיה ל''ז ) :
<h4>{ב}</h4>
<b>זרים וזרוה .</b> ענין פזור כמו ואתכם אזרה בגוים ( ויקרא כו ) : <b>ויבוקקו .</b> ענין ריקות כמו הבוק תבוק ( ישעיה כ''ד ) :
<h4>{ג}</h4>
<b>אל .</b> כמו אליה : <b>יתעל .</b> מל' עליה וגבהות : <b>בסריונו .</b> הוא כעין לבוש עשוי מברזל ילבשוהו במלחמה להציל ממכת חרב וחנית וכן לבשו הסריונות ( לעיל מ''ו ) : <b>החרימו .</b> מל' חרב ואבדון :
<h4>{ד}</h4>
<b>ומדוקרים .</b> ענין נעיצת חרב וחנית בגוף אדם וכן כל הנמצא ידקר ( ישעיה י''ג ) :
<h4>{ה}</h4>
<b>אלמן .</b> מל' אלמנות : <b>אשם .</b> חטא ופשע :
<h4>{ו}</h4>
<b>תדמו .</b> ענין כריתה :
<h4>{ז}</h4>
<b>זהב .</b> ר''ל נקי וצלול כזהב וכן המריקים מעליהם הזהב ( זכריה ד ) : <b>יתהוללו .</b> ענין סכלות ושטות כמו ויתהולל בידם ( ש''א כ''א ) :
<h4>{ח}</h4>
<b>הילילו .</b> מלשון יללה : <b>צרי .</b> הוא שרף אילן מיוחד לרפואה וכן נאמר הצרי אין בגלעד ( לעיל ח ) :
<h4>{יא}</h4>
<b>הברו .</b> מל' ברור ונקי : <b>מלאו .</b> ענין קבוץ כמו קראו מלאו ( לעיל ד ) . השלטים . המגינים וכן כל שלטי הגיבורים ( ש''ה ד' ) : <b>העיר .</b> מל' התעוררות : <b>רוח .</b> רצון : <b>מזמתו .</b> מחשבתו כמו כאשר זמם ( דברים י''ט ) :
<h4>{יב}</h4>
<b>שאו .</b> הרימו : <b>נס .</b> כלונס ארוך ומפה בראשו : <b>החזיקו .</b> ענין אחיזה : <b>המשמר .</b> דבר המוטל על הרבה בני אדם לעשות כ''א בזמנו קרוי משמר וכן משמרות כהונה ולויה . זמם . ענין מחשבה :
<h4>{יג}</h4>
<b>קצך .</b> מל' קץ וסוף : <b>אמת .</b> מל' אמה ור''ל מדה : <b>בצעך .</b> ענין גמר והשלמה כמו כי יבצע ה' ( ישעיה י ) :
<h4>{יד}</h4>
<b>בנפשו .</b> בעצמו : <b>כילק .</b> מין ארבה : <b>וענו .</b> ענין הרמת קול : <b>הידד .</b> הוא קריאת צעקת שוללים וכן הידד נפל ( שם ט''ז ) :
<h4>{טו}</h4>
<b>תבל .</b> הם המקומות המיושבות מבני אדם :
<h4>{טז}</h4>
<b>לקול .</b> באה הלמ''ד במקום בעבור וכן פתח פיך לאלם ( משלי ל''א ) : <b>תתו .</b> מל' נתינה : <b>המון .</b> מל' המייה ושאון : <b>ויעל .</b> באה הוי''ו במקום אז וכן ואם נקבה תלד וטמאה שבועים ( ויקרא י''ב ) ור''ל אז תטמאה : <b>נשיאים .</b> עננים ע''ש שמנשאים עצמם למעלה וכן מעלה נשיאים ( תהלים קל''ה ) :
<h4>{יז}</h4>
<b>נבער .</b> מלשון בער ושוטה : <b>מדעת .</b> מהיות בו דעת וכן וימאסך ממלך ( ש''א ט''ו ) ור''ל מהיות מלך : <b>הוביש .</b> מל' בושה : <b>נסכו .</b> צורת הגלולים הנעשה ביציקת מתכת וכן אלהי מסכה ( שמות ל''ד ) :
<h4>{יח}</h4>
<b>תעתועים .</b> מל' תועה : <b>פקודתם .</b> ענין השגחה :
<h4>{כ}</h4>
<b>מפץ .</b> שם כלי עשוי לרצץ ולשבור בו החומות וכן ואיש כלי מפצו בידו ( יחזקאל ט' ) : <b>ונפצתי .</b> ענין השבר והרצוץ :
<h4>{כג}</h4>
<b>אכר .</b> הוא העובד האדמה בחרישה וזריעה וכן בושו אכרים ( לעיל י''ד ) : <b>וצמדו .</b> כן יקרא זוג הבקר על כי ילכו צמודים ומחוברי' וכן צמד בקר ( איוב א ) : <b>פחות וסגנים .</b> שמות מיני שררות :
<h4>{כה}</h4>
<b>וגלגלתיך .</b> היא ההפלה מן הגובה אל הנמוך ע''י גלגול :
<h4>{כו}</h4>
<b>לפנה .</b> לזויות : <b>למוסדות .</b> מלשון יסוד :
<h4>{כז}</h4>
<b>שאו נס .</b> הרימו כלונס ארוך : <b>קדשו .</b> ענין הזמנה כמו קדשו עליה מלחמה ( לעיל ו' ) : <b>השמיעו .</b> ענין אסיפה כמו השמיעו אל בבל רבים ( לעיל נ' ) : <b>אררט וגו' .</b> הם שמות מקומות : <b>פקדו .</b> ענין מינוי וגזברות : <b>טפסר .</b> ענין שררה וכן טפסריך כגוב גובי ( נחום ג' ) : <b>כילק .</b> מין ארבה : <b>סמר .</b> ענין התקשות כמסמר כמו תסמר שערת בשרי ( איוב ד' ) :
<h4>{כח}</h4>
<b>פחותיה .</b> וסגניה . מין שררה :
<h4>{כט}</h4>
<b>ותחול .</b> מל' חיל וחלחלה : <b>קמה .</b> עמדה ונתקיימה :
<h4>{ל}</h4>
<b>במצדות .</b> ענין מבצר כמו מצודת ציון ( ד''ה א י''א ) : <b>נשתה .</b> ענין העתקה והסרה כמו ונשתו מים מהים ( ישעיה י''ט ) : <b>הציתו .</b> ענין הדלקה והבערה : <b>משכנותיה .</b> מלשון משכן ומדור : <b>בריחיה .</b> כעין מטה עשוי לסגור השערים :
<h4>{לא}</h4>
<b>רץ .</b> ענין מהירות ההליכה :
<h4>{לב}</h4>
<b>והמעברות .</b> מקום מעבר המים : <b>נתפשו .</b> ענין לכידה : <b>האגמים .</b> הוא הגומא הגדל ע''פ המים וכן הלכוף כאגמון ראשו ( שם נ''ח ) :
<h4>{לג}</h4>
<b>כגורן .</b> הוא המקום ישימו שם עמרי התבואה ושם דשים אותה : <b>הדריכה .</b> ענין רמיסה ודישה :
<h4>{לד}</h4>
<b>הממני .</b> ענין כתיתה ושבירה כמו והמם גלגל עגלתו ( שם כ''ח ) : <b>הציגני .</b> ענין העמדה כמו תציג אותו לבד ( שופטים ז' ) : <b>כתנין .</b> מין נחש : <b>כרשו .</b> כמו כרסו בסמ''ך והוא המקום יתאסף שם המאכל ובדרז''ל הכרס הפנימית ( חולין מ''ב ) . מעדני . דברים תפנוקים כמו מעדני מלך ( בראשית מ''ט ) : <b>הדיחני .</b> מלשון הדחה ושטיפת כלי :
<h4>{לה}</h4>
<b>חמסי .</b> ענין גזל : <b>ושארי .</b> ענין בשר כמו ואשר אכלו שאר עמי ( מיכה ג' ) :
<h4>{לו}</h4>
<b>רב .</b> מל' מריבה : <b>והחרבתי .</b> מלשון חורב ויובש : <b>והובשתי .</b> מל' יובש . מקורה . ענין מעין מים :
<h4>{לז}</h4>
<b>לגלים .</b> ענין תל ודגור : <b>מעון .</b> מדור : <b>שמה .</b> תמהון : <b>ושרקה .</b> היא הקול הנשמע בקבוץ השפתים :
<h4>{לח}</h4>
<b>ככפירים .</b> ארי בחור : <b>נערו .</b> ענין שאגה ובדו . ז''ל חמור נוער ( ברכות ג' ) : <b>כגורי .</b> כן יקראו האריות הקטנים וכן גור אריה יהודה ( בראשית מ''ט ) :
<h4>{לט}</h4>
<b>בחומם .</b> מלשון חמימות : <b>אשית .</b> אשים : <b>משתיהם .</b> היא סעודה של שמחה וכן עשה משתה ( אסתר א' ) : <b>והשכרתים .</b> מל' שכרות : <b>יעלזו .</b> ענין שמחה : <b>וישנו .</b> מל' שינה : <b>יקיצו .</b> ענין הערה מן השינה :
<h4>{מ}</h4>
<b>ככרים .</b> כבשים שמנים : <b>עתודים .</b> הם הזכרים מן העזים :
<h4>{מא}</h4>
<b>ששך .</b> הוא בבל בא''ת ב''ש : <b>ותתפש .</b> ענין לכידה : <b>תהלת .</b> מלשון הלול והתפארות : <b>לשמה .</b> לתמהון :
<h4>{מב}</h4>
<b>בהמון .</b> ענין רבוי כמו מהמון רשעים ( תהלים ל''ז ) : <b>נכסתה .</b> מלשון כסוי :
<h4>{מג}</h4>
<b>לשמה .</b> לשממה : <b>ציה .</b> שממה : <b>ערבה .</b> כמו מדבר :
<h4>{מד}</h4>
<b>ופקדתי .</b> ענין השגחת הבאת הרעה : <b>בל .</b> כן שם גלולים של בבל : <b>בלעו .</b> מלשון בליעה : <b>ינהרו .</b> ענין משיכה כנהר המושך וכן ונהרו אל טוב ה' ( לעיל ל''א ) :
<h4>{מו}</h4>
<b>ירך .</b> ענין פחד ואימה כמו והבאתי מורך ( ויקרא כ''ו ) : <b>וחמס .</b> עושק וגזל :
<h4>{מז}</h4>
<b>ופקדתי .</b> ענין השגחת הבאת הרעה : <b>תבוש .</b> מלשון יבשות :
<h4>{נ}</h4>
<b>פליטים .</b> ענין המלטה :
<h4>{נא}</h4>
<b>זרים .</b> עמים עכו''ם :
<h4>{נב}</h4>
<b>יאנק .</b> ענין גניחה ואנחה שהיא בעת יציאת הנפש וכן באנוק חלל ( יחזקאל כ''ו ) :
<h4>{נג}</h4>
<b>תבצר .</b> מלשון מבצר : <b>מרום .</b> השמים הרמים : <b>עזה .</b> חזקה :
<h4>{נה}</h4>
<b>נתן .</b> ר''ל נשמע וכן וה' נתן קולו ( יואל ב' ) : <b>שאון .</b> ענין המייה :
<h4>{נו}</h4>
<b>התתה .</b> ענין שבירה כמו חת מרודך ( לעיל כ' ) :
<h4>{נז}</h4>
<b>והשכרתי .</b> מלשון שכרות : <b>פחותיה וסגניה .</b> מיני שררה : <b>יקיצו .</b> ענין הערה מהשינה :
<h4>{נח}</h4>
<b>ערער תתערער .</b> ענין חורבן והשחתה כמו ערו ערו ( תהלים קל''ז ) : <b>יצתו .</b> מל' הצתה והדלקה : <b>בדי ריק .</b> בהרבה ריק וכן בדי אש וכמו בדי שופר יאמר האח ( איוב ל''ט ) :
<h4>{ס}</h4>
<b>ספר .</b> כן נקרא מגלה כתובה :
<h4>{סד}</h4>
<b>תשקע .</b> ענין נפילת הדבר בעומק כמו ושקעה כיאור מצרים ( עמוס ט' ) :
<h3>ירמיה פרק-נב</h3>
<h4>{ג}</h4>
<b>על .</b> בעבור :
<h4>{ד}</h4>
<b>דיק .</b> הוא מגדל הנבנה ללכוד העיר וכן ובנית עליה דיק ( יחזקאל ד' ) :
<h4>{ה}</h4>
<b>במצור .</b> החיל הסובב העיר ללכדה יקראו צרים כי מצירים לאנשי העיר :
<h4>{ז}</h4>
<b>ותבקע .</b> ענין פתיחה :
<h4>{ח}</h4>
<b>נפצו .</b> נתפזרו :
<h4>{ט}</h4>
<b>ויתפשו .</b> אחזו בחזקה : <b>משפטים .</b> ענין ויכוח :
<h4>{יא}</h4>
<b>בנחושתים .</b> בשלשלאות נחושת : <b>הפקודות .</b> מלשון פקדון וגניזה והוא בית הסוהר :
<h4>{יד}</h4>
<b>נתצו .</b> שברו וכתתו :
<h4>{טו}</h4>
<b>הנופלים .</b> ענין הטיה והתחברות כמו אל הכשדים אתה נופל ( לעיל ל''ז ) : <b>האמון .</b> כמו ההמון בה''א וכן אמון מנא ( לעיל מ''ו ) ור''ל העם הרב :
<h4>{טז}</h4>
<b>לכורמים .</b> לעבוד הכרמים : <b>וליוגבים .</b> ענין בורות כמו עשה הנחל הזה גבים גבים ( מ''ב ג' ) ור''ל לעבוד השדות בחפירות ובורות , או הוא כמו וליוקבים מל' יקב היין כי גיכ''ק מתחלף ור''ל לדרוך ולהמשיך היין אל היקב :
<h4>{יז}</h4>
<b>המכונות .</b> הם כני ובסיסי הכיורות : <b>ים .</b> כעין גיגית גדולה עשויה לרחוץ בה :
<h4>{יח}</h4>
<b>הסירות .</b> הקדירות : <b>היעים .</b> המכבדות והמגרפות עשוים לגרוף בהם הדשן : <b>המזמרות .</b> כלי זמר : <b>המזרקות .</b> הספלים : <b>הכפות .</b> הבזיכים :
<h4>{יט}</h4>
<b>הספים .</b> אגנות כמו סף רעל ( זכריה י''ב ) : <b>המחתות .</b> כלים לחתות בהן האש . המנקיות . הם היו כעין חצי קנה חלול והיה נותנים אותם בין לחם הפנים להכניס בהן הרוח שלא יתעפשו והוא מלשון נקי :
<h4>{כא}</h4>
<b>וחוט .</b> קו וחבל : <b>נבוב .</b> חלול כמו נבוב לוחות ( שמות כ''ז ) :
<h4>{כב}</h4>
<b>ושבכה .</b> הוא מעשה רשת :
<h4>{כג}</h4>
<b>רוחה .</b> גם האויר יקרא רוח כמו שאפה רוח ( לעיל ב' ) :
<h4>{כד}</h4>
<b>הסף .</b> כן יקרא מזוזת השער כמו וסף שער ( יחזקאל מ ) :
<h4>{כה}</h4>
<b>סריס .</b> שר : <b>פקיד .</b> ממונה : <b>המצביא .</b> מלשון צבא :
<h4>{כז}</h4>
<b>ויגל .</b> מלשון גלות :
<h4>{לא}</h4>
<b>נשא .</b> הגביה והרים : <b>מבית הכלוא .</b> מבית המאסר :
<h4>{לג}</h4>
<b>ושנה .</b> עניז חלוף ותמורה : <b>כלאו .</b> מאסרו :
<h4>{לד}</h4>
<b>וארוחתו .</b> הוא ענין פרס קבועה וכן ארוחה ומשאת ( לעיל מ ) :