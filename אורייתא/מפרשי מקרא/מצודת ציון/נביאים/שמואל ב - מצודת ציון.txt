<h1>שמואל ב - מצודת ציון</h1>
<h3>שמואל ב פרק-א</h3>
<h4>{ב}</h4>
<b>ואדמה .</b> עפר :
<h4>{ג}</h4>
<b>אי מזה .</b> איה המקום שתאמר מזה אני בא : <b>נמלטתי .</b> ענין השמטה והצלה :
<h4>{ו}</h4>
<b>נקרא נקריתי .</b> מלשון מקרה : <b>נשען .</b> נסמך : <b>ובעלי הפרשים .</b> הם הרגילים הרבה ברכיבה : <b>הדביקוהו .</b> רצה לומר באו קרוב לו :
<h4>{ט}</h4>
<b>השבץ .</b> חולי הרתת , כן תרגם יונתן :
<h4>{י}</h4>
<b>הנזר .</b> העטרה : <b>ואצעדה .</b> שם העדי שעל הזרוע , וכן ( במדבר לא נ ) : אצעדה וצמיד :
<h4>{טו}</h4>
<b>פגע .</b> ענין מכת מות , כמו ( שמואל א כב יח ) : ופגע בכהנים :
<h4>{טז}</h4>
<b>ענה .</b> העיד כמו ( שמות כ יג ) : לא תענה :
<h4>{יט}</h4>
<b>הצבי .</b> ארץ ישראל קרויה ארץ צבי , כמו שכתוב ( יחזקאל כ ו ) : צבי היא לכל הארצות , והוא ענין פאר וחמוד , כמו ( ישעיהו כח ה ) : <b>לעטרת צבי .</b> והה''א של הצבי , היא ה''א הקריאה , כמו ( ירמיהו ב לא ) : הדור אתם ראו : <b>במותיך .</b> ענינו מקומות גבוהים והרים , כמו ( דברים לב יג ) : ירכיבהו על במתי ארץ :
<h4>{כ}</h4>
<b>תעלזנה .</b> אף הוא ענין שמחה , כמו ( תהלים צו ב ) : <b>יעלוז שדי .</b> וכפל הדבר במלות שונות כדרך המקונן :
<h4>{כא}</h4>
<b>הרי בגלבוע .</b> כמו הרים בגלבוע : <b>נגעל .</b> ענין מאוס ותעוב , כמו ( ויקרא כו ל ) : וגעלה נפשי : <b>מגן .</b> הוא כעין מלבוש עשוי מעור שלוק , ומשוח בשמן להחליק מעליו מכת חרב וחנית , ולובשים אותו במלחמה להגן :
<h4>{כב}</h4>
<b>נשוג .</b> כמו נסוג בסמ''ך , וענינו החזרה לאחור , כמו ( ישעיהו נט יג ) : ונסוג מאחר אלהינו :
<h4>{כג}</h4>
<b>והנעימים .</b> ענין אהוב וחביב וערב , כמו ( משלי ב י ) : ודעת לנפשך ינעם : <b>נפרדו .</b> מלשון פרוד ופרישה :
<h4>{כד}</h4>
<b>אל שאול בכינה .</b> מלשון בכי : <b>שני .</b> תולעת שני , והוא צמר צבוע אדום : <b>עדנים .</b> כל דבר המפנק , בין מאכלים טובים , בין מלבושי פאר וכדומה , יקראו עדן , וכן ( משלי כט יז ) : ויתן מעדנים לנפשך : <b>עדי .</b> ענין קשוט , כמו ( ירמיהו ד ל ) : תעדי עדי זהב :
<h4>{כו}</h4>
<b>צר .</b> מלשון צרה ודאגה : <b>אחי .</b> חביב כאח : <b>נפלאתה .</b> ענינו דבר אשר תקשה השגתו ותמוה , כמו ( שמות טו יא ) : עשה פלא :
<h3>שמואל ב פרק-ב</h3>
<h4>{א}</h4>
<b>אנה .</b> לאוזה מקום , כמו ( דברים א כח ) : אנה אנחנו עולים :
<h4>{ו}</h4>
<b>ואמת .</b> ענינו כמו חסד , וכן ( לקמן טו כ ) : והשב וגו' חסד ואמת :
<h4>{יג}</h4>
<b>ויפגשום .</b> פגעו אלה באלה : <b>ברכת .</b> הוא מקום הבנוי באבנים ובסיד , ושם מתכנסים המים , וכן ( ישעיהו לו ב ) : הברכה העליונה :
<h4>{טז}</h4>
<b>ויחזיקו .</b> אחזו בכח : <b>חלקת הצורים .</b> רוצה לומר מישור שנלחמו בה בחדודי חרב , כי חלקת הוא ענין מישור , כמו ( בראשית לג יט ) : חלקת השדה , והצורים הוא ענץ חדוד , כמו ( תהלים פט מד ) : אף תשיב צור חרבו :
<h4>{יח}</h4>
<b>הצבים .</b> מלשון צב , בלשון רבים :
<h4>{כא}</h4>
<b>חלצתו .</b> כן יקרא המלבוש , וכן ( שופטים יד יט ) : ויקח את חליצותם : <b>ולא אבה .</b> ולא רצה :
<h4>{כג}</h4>
<b>תחתיו .</b> במקומו :
<h4>{כד}</h4>
<b>באה .</b> שקעה , כמו ( בראשית כח יא ) : כי בא השמש :
<h4>{כה}</h4>
<b>לאגודה אחת .</b> רוצה לומר לקבוצה אחת , כמו ( עמוס ט ו ) : ואגודתו על ארץ יסדה : <b>גבעה .</b> הר :
<h4>{כו}</h4>
<b>הלנצח .</b> הלעולם : <b>ועד מתי .</b> עד איזה זמן :
<h4>{כז}</h4>
<b>לולא .</b> אם לא : <b>נעלה .</b> ענין סלוק , כמו ( במדבר ט כא ) : ונעלה הענן :
<h4>{כט}</h4>
<b>בערבה .</b> במישור : <b>הבתרון .</b> שם מחוז :
<h4>{ל}</h4>
<b>ויפקדו .</b> נחסרו , כמו ( שם לא מט ) : ולא נפקד ממנו איש :
<h4>{לא}</h4>
<b>מתו .</b> כמו ומתו , ומוסב על הכו וגו' , לומר הכו מבנימין וגו' ומתו :
<h4>{לב}</h4>
<b>בית לחם .</b> בבית לחם : <b>ויאור .</b> מלשון אור :
<h3>שמואל ב פרק-ג</h3>
<h4>{א}</h4>
<b>ודלים .</b> חלושים , כמו ( בראשית מא יט ) : דלות ורעות :
<h4>{ג}</h4>
<b>ומשנהו .</b> מלשון שנים :
<h4>{ז}</h4>
<b>באתה .</b> מלשון ביאה ובעילה :
<h4>{ח}</h4>
<b>אחיו .</b> קרוביו : <b>מרעהו .</b> אוהביו : <b>המציתיך .</b> ענין הזמנה ומסירה , כמו ( ויקרא ט יג ) : ואת העולה המציאו אליו : <b>ותפקוד .</b> ענין זכרון :
<h4>{י}</h4>
<b>ולהקים .</b> להעמיד :
<h4>{יב}</h4>
<b>תחתיו .</b> במקומו : <b>להסב .</b> לסבב :
<h4>{יד}</h4>
<b>ארשתי .</b> מלשון ארוסה , וכן ( דברים כ ז ) : אשר ארש אשה :
<h4>{יח}</h4>
<b>הושיע .</b> כמו אושיע , ה''א במקום אל''ף , כמו ( יחזקאל יא ז ) : ואתכם הוציא , ומשפטו : אוציא :
<h4>{כ}</h4>
<b>משתה .</b> כל סעודה קרויה על שם המשתה , כמו ( אסתר ז ח ) : אל בית משתה היין :
<h4>{כא}</h4>
<b>תאוה .</b> ענין חפץ ורצון :
<h4>{כו}</h4>
<b>הסרה .</b> מין קוצים , כמו ( קהלת ז ו ) : כקול הסירים :
<h4>{כז}</h4>
<b>בשלי .</b> ענין שגגה ושכחה , כמו ( לקמן ו ז ) : על השל , וכן ( רות ב טז ) : גם של תשלו :
<h4>{כט}</h4>
<b>יחולו .</b> יחנו וישכנו , כמו ( ירמיהו ל כג ) : על ראש רשעים יחול : <b>זב .</b> חולי שנוטף מאמתו כעין זרע : <b>בפלך .</b> ענין משענת ומטה , ודומה לו ( משלי לא יט ) : וכפיה תמכו פלך , והוא המטה שטוות בו הנשים :
<h4>{ל}</h4>
<b>לאבנר .</b> את אבנר , כמו ( שמות כז ג ) : לכל כליו , ומשפטו : את כל כליו :
<h4>{לב}</h4>
<b>אל קבר .</b> כמו על קבר :
<h4>{לג}</h4>
<b>נבל .</b> אדם פחות המעלה :
<h4>{לד}</h4>
<b>אסורות .</b> קשורות : <b>לנחשתים .</b> שלשלאות נחושת , אוסרים בהם רגלי השבוים :
<h4>{לה}</h4>
<b>להברות .</b> להאכילו סעודה מועטת , כמו ( לקמן יג ו ) : ואברה מידה : <b>מאומה .</b> שום דבר :
<h4>{לט}</h4>
<b>רך .</b> רצה לומר רך הלבב מלהתגרות עם מי : <b>קשים .</b> הוא חלוף הרך :
<h3>שמואל ב פרק-ד</h3>
<h4>{א}</h4>
<b>וירפו .</b> מלשון רפיון , והוא ענין יאוש :
<h4>{ב}</h4>
<b>בן שאול .</b> כמו לבן שאול , ותחסר הלמ''ד :
<h4>{ד}</h4>
<b>נכה רגלים .</b> שבור רגלים , כמו ( מלכים ב כג כט ) : פרעה נכה : <b>אמנתו .</b> המגדלת אותו , כמו ( אסתר ב ז ) : ויהי אומן את הדסה : <b>ותנוס .</b> וברחה : <b>בחפזה .</b> ענין מהירות , כמו ( שמואל א כג כו ) : ויהי דוד נחפז ללכת : <b>ויפסח .</b> נעשה חגר :
<h4>{ה}</h4>
<b>כחם היום .</b> כאשר נתחמם השמש , והוא בחצות היום : <b>הצהרים .</b> עת התחזק מאור היום , והוא מלשון ( בראשית ו טז ) : צוהר תעשה לתיבה :
<h4>{ו}</h4>
<b>והנה .</b> כמו והמה :
<h4>{יא}</h4>
<b>ובערתי .</b> ענין הפנוי והסרה , כמו ( דברים כו יג ) : בערתי הקדש :
<h4>{יב}</h4>
<b>ויקצצו .</b> כרתו , כמו ( תהלים מו י ) : וקצץ חנית : <b>על הברכה .</b> אצל מקום כניסת המים , כמו ( לעיל ב יג ) : ברכת גבעון :
<h3>שמואל ב פרק-ה</h3>
<h4>{א}</h4>
<b>עצמך .</b> מלשון עצם :
<h4>{ב}</h4>
<b>לך .</b> עליך :
<h4>{ו}</h4>
<b>היבוסי .</b> שם אומה , ישבו במחוז בפני עצמו בירושלים : <b>הנה .</b> להמקום הזה :
<h4>{ז}</h4>
<b>מצודת .</b> ענינו מבצר חזק , כמו ( ירמיהו מח מא ) : והמצודות נתפשה :
<h4>{ח}</h4>
<b>בצנור .</b> שם המגדל :
<h4>{ט}</h4>
<b>וביתה .</b> מבפנים :
<h4>{יא}</h4>
<b>וחרשי .</b> אומנים , כמו ( שמות לה לה ) : חרש וחושב : <b>קיר .</b> כותל :
<h4>{יב}</h4>
<b>נשא .</b> ענין הרמה :
<h4>{יח}</h4>
<b>וינטשו .</b> והתפשטו , כמו ( שופטים טו ט ) : וינטשו בלחי :
<h4>{כ}</h4>
<b>בבעל .</b> במישור , כמו ( יהושע יג ה ) : מבעל גד : <b>פרץ .</b> מלשון פרצה ושבר :
<h4>{כא}</h4>
<b>וישאם .</b> ושרפם , כמו ( נחום א ה ) : ותשא הארץ מפניו , ובמשנה ( ראש השנה פרק ב משנה ב ) : משיאין משואות :
<h4>{כג}</h4>
<b>הסב .</b> מלשון סבוב : <b>בכאים .</b> אילנות שגדלים בהם תותים . וכן ( תהלים פד ז ) : בעמק הבכא :
<h4>{כד}</h4>
<b>צעדה .</b> מלשון צעד ופסיעה : <b>תחרץ .</b> תנענע ממקומך להלחם , כמו ( שמות יא ז ) : לא יחרץ כלב לשונו , ופירושו : לא נעה לשונו לנבוח :
<h3>שמואל ב פרק-ו</h3>
<h4>{ב}</h4>
<b>מבעלי .</b> היא קרית יערים , וכמו שכתוב ( יהושע טו ט ) : בעלה היא קרית יערים :
<h4>{ג}</h4>
<b>אל עגלה .</b> על עגלה :
<h4>{ה}</h4>
<b>משחקים .</b> שמחים : <b>ובכנרות ובנבלים ובתפים .</b> שמות כלי שיר : <b>ובמנענעים .</b> הוא מכלי הנגון , יעורר האדם להניע גופו ולרקד : <b>ובצלצלים .</b> הם שני כלי נחושת , ומקישין זה בזה ומשמיעים קול גדול , ובמשנה ( תמיד פרק ז משנה ג ) : הקיש בן ארזא בצלצל , וכן ( תהלים קנ ה ) : בצלצלי שמע :
<h4>{ו}</h4>
<b>נכון .</b> שם מקום . ובדברי הימים ( יג ט ) אמר : כידון , והיא היא , ובשתי השמות נקראה ( ראה סוטה לה ב ) : <b>שמטו .</b> ענין הזזה מן המקום , כמו ( מלכים ב ט לג ) : ויאמר שמטוה :
<h4>{ז}</h4>
<b>השל .</b> ענין שכחה ושגגה , וכן ( לעיל ג כז ) : לדבר אתו בשלי :
<h4>{ח}</h4>
<b>פרץ .</b> ענין שבר :
<h4>{י}</h4>
<b>על עיר דוד .</b> אל עיר דוד : <b>הגתי .</b> היה מתגורר בגת , אבל היה לוי ומן השוערים , כמו שנאמר בדברי הימים ( טו כד ) :
<h4>{יא}</h4>
<b>וישב .</b> ענין עכבה :
<h4>{יג}</h4>
<b>צעדו .</b> פסעו והלכו : <b>ומריא .</b> שור פטם , וכן ( מלכים א א ט ) : צאן ובקר ומריא :
<h4>{יד}</h4>
<b>מכרכר .</b> ענין רקידה של שמחה , ודוגמתו ( ישעיהו סו כ ) : בפרדים ובכרכרות : <b>בכל עוז .</b> בכל כח :
<h4>{טז}</h4>
<b>נשקפה .</b> ענין הבטה , כמו ( בראשית כו ח ) : וישקף אבימלך : <b>בעד החלון .</b> דרך החלון . וכן ( מלכים ב א ב ) : בעד השבכה : <b>מפזז .</b> גם הוא ענין רקוד , ומשונה ממנה קצת , ויתכן שהוא ענין מהירות הרקוד , ודוגמתו ( שבת פח א ) : עמא פזיזא :
<h4>{יז}</h4>
<b>ויציגו .</b> העמידו , כמו ( בראשית ל לח ) : ויצג את המקלות : <b>אשר נטה .</b> אשר פרש :
<h4>{יט}</h4>
<b>המון .</b> עם רב : <b>חלת .</b> לחם השלם תקרא חלה : <b>ואשפר .</b> רוצה לומר מנה יפה בשר , והוא מלשון ( בראשית מט כא ) : הנותן אמרי שפר : <b>ואשישה .</b> שם כלי ישימו בה היין , כמו ( שיר השירים ב ה ) : <b>סמכוני באשישות .</b> ורוצה לומר הכלי עם היין :
<h4>{כ}</h4>
<b>אמהות .</b> שפחות : <b>הרקים .</b> אנשים הרקים מכל מעלה :
<h4>{כא}</h4>
<b>נגיד .</b> שליט ומושל : <b>ושחקתי .</b> ושמחתי :
<h4>{כב}</h4>
<b>ונקלותי .</b> מלשון קלות :
<h3>שמואל ב פרק-ז</h3>
<h4>{א}</h4>
<b>הניח .</b> מלשון מנוחה :
<h4>{ב}</h4>
<b>היריעה .</b> וילון :
<h4>{ח}</h4>
<b>הנוה .</b> גדרות הצאן , כמו ( ישעיהו סה י ) : והיה השרון לנוה צאן :
<h4>{י}</h4>
<b>ירגז .</b> ענין תנועה ממקום המונח , וכן ( שמואל א כח טו ) : למה הרגזתני : <b>לענותו .</b> מלשון עינוי :
<h4>{יד}</h4>
<b>בהעותו .</b> מלשון עון : <b>והוכחתיו .</b> ענין מוסר ההכאה , כמו ( חבקוק א יב ) : וצור להוכיח יסדתו : <b>בשבט .</b> בשרביט : <b>ובנגעי .</b> רצה לומר בהכאה , וכפל הדבר במלות שונות :
<h4>{טז}</h4>
<b>ונאמן .</b> ענין קיום , כמו ( ישעיהו כב כג ) : יתד במקום נאמן :
<h4>{יז}</h4>
<b>החזיון .</b> ענין ראיה , כמו ( שמות יח כא ) : ואתה תחזה , ורוצה לומר ראיית הנבואה :
<h4>{יח}</h4>
<b>הלום .</b> הנה , כמו ( שם ג ה ) : אל תקרב הלום :
<h4>{יט}</h4>
<b>תורת .</b> ענין תואר ותכונה , וכן אמר כזה בדברי הימים ( א יז יז ) וראיתני כתור האדם המעלה , וקרוב לענין זה ( שיר השירים א י ) : נאוו לחייך בתורים , ורוצה לומר הפנינים המסודרים בתואר ובתכונה יפה : <b>האדם .</b> רצה לומר האדם המיוחד והמעולה :
<h4>{כ}</h4>
<b>ידעת .</b> ענין אהבה ורחמים , כמו ( עמוס ג ב ) : רק אתכם ידעתי :
<h4>{כג}</h4>
<b>הלכו אלהים .</b> לפי שבכל מקום נאמר אלהים בלשון רבים , אמר גם הלכו בלשון רבים , לזווג המלות , וכן ( שמואל א ד ח ) : האלהים האדירים האלה , וכמוהו רבים : <b>ממצרים גוים ואלהיו .</b> המ''ם של ממצרים תשמש על גוים ועל ואלהיו , וכאלו אמר ממצרים מגוים ומאלהיו :
<h4>{כז}</h4>
<b>מצא .</b> ענין הזמנה , וכן ( ויקרא ט יג ) : ואת העולה המציאו :
<h4>{כט}</h4>
<b>הואיל .</b> רצה וחפץ , כמו ( שמות ב כא ) : ויואל משה :
<h3>שמואל ב פרק-ח</h3>
<h4>{א}</h4>
<b>מתג .</b> הוא כעין רסן עשויה להנהיג בה הבהמה , כמו ( משלי כו ג ) : <b>מתג לחמור .</b> האמה . אמת הזרוע , וכן ( דברים ג יא ) : באמת איש :
<h4>{ב}</h4>
<b>ומלא ההבל .</b> מדת חבל שלם :
<h4>{ג}</h4>
<b>להשיב .</b> מלשון השבה : <b>ידו .</b> מקומו :
<h4>{ד}</h4>
<b>פרשים .</b> הם רוכבי הסוסים הרגילים בזה : <b>ויעקר .</b> הסיר העיקר , והם הרגלים , שהם העיקר בבהמה , וכן ( יהושע יא ו ) : סוסיהם תעקר : <b>רכב .</b> הם מארבעה סוסים :
<h4>{ו}</h4>
<b>נציבים .</b> פקידים וממונים :
<h4>{ז}</h4>
<b>שלטי .</b> כעין מגן : <b>אל עבדי .</b> על עבדי : <b>כבש .</b> ענין לכידה :
<h4>{יז}</h4>
<b>ושריה .</b> ובדברי הימים ( א יח טז ) קראו שושא , ולמטה ( לעיל כ כה ) קראו שוא , ובשלש השמות היה נקרא , והוא כלל גדול בנביאים בכל מקום שנאמר פעם כן ופעם כן :
<h4>{יח}</h4>
<b>כהנים .</b> רוצה לומר ראשים ושרים :
<h3>שמואל ב פרק-ט</h3>
<h4>{א}</h4>
<b>הכי .</b> כי משמש במקום אם :
<h4>{ג}</h4>
<b>האפס .</b> האין , וכן ( בראשית מז טו ) : אפס כסף : <b>נכה .</b> ענין שבירה , וכן ( מלכים ב כג כט ) : פרעה נכה :
<h4>{ד}</h4>
<b>איפה .</b> איה פה : <b>בית מכיר .</b> בבית מכיר , ותחסר בי''ת השמוש , וכמוהו הרבה : <b>בלו דבר .</b> שם מקום , 'לו דבר' :
<h4>{ט}</h4>
<b>נער .</b> המשרת נקרא נער , על שם שדרך הנער לשרת את הזקן :
<h4>{יג}</h4>
<b>פסח .</b> חגר :
<h3>שמואל ב פרק-י</h3>
<h4>{ג}</h4>
<b>ולרגלה .</b> מלשון מרגל ומחפש : <b>ולהפכה .</b> תרגם יונתן : ולבדקה , כי הבודק דבר מה , מהפכה מצד אל צד :
<h4>{ד}</h4>
<b>מדויהם .</b> מלבושיהם , כמו ( שמואל א יז לח ) : וילבש שאול וגו' מדיו : <b>שתותיהם .</b> הם העגבות , שהיא בחצי המלבוש , ודוגמתו ( ישעיהו כ ד ) : חשופי שת :
<h4>{ה}</h4>
<b>יצמח .</b> יגדל :
<h4>{ו}</h4>
<b>נבאשו .</b> נמאסו כדבר הנבאש : <b>ואיש טוב .</b> אנשי איש טוב , והוא שם אדון הארץ , וכן ( שופטים יא ג ) : וישב בארץ טוב :
<h4>{ז}</h4>
<b>הגבורים .</b> כמו והגבורים :
<h4>{טז}</h4>
<b>חילם .</b> שם מקום :
<h4>{יז}</h4>
<b>חלאמה .</b> לחילם :
<h4>{יט}</h4>
<b>וישלימו .</b> עשו שלום :
<h3>שמואל ב פרק-יא</h3>
<h4>{א}</h4>
<b>לתשובת .</b> מלשון השבה : <b>ויצורו .</b> מלשון מצור :
<h4>{ד}</h4>
<b>מתקדשת .</b> רוצה לומר מטהרת :
<h4>{ח}</h4>
<b>משאת .</b> מנת ארוחה וסעודה , וכן ( בראשית מג לד ) : וישא משאות מאת פניו :
<h4>{יב}</h4>
<b>בזה .</b> במקום הזה :
<h4>{טו}</h4>
<b>הבו .</b> הזמינו ותנו , כמו ( רות ג טו ) : הבי המטפחת :
<h4>{טז}</h4>
<b>אל העיר .</b> את העיר :
<h4>{כ}</h4>
<b>יורו .</b> ישליכו , כמו ( שמות טו ד ) : ירה בים :
<h4>{כא}</h4>
<b>ירובשת .</b> הוא ירובעל , וכאשר 'בעל' גם 'בושת' המה כנויי עבודה זרה : <b>פלח .</b> כן נקרא אבן הרחים , כמו ( איוב מא טז ) : כפלח תחתית : <b>רכב .</b> הוא האבן העליונה מהרחים , כמו ( דברים כד ו ) : לא יחבול רחים ורכב : <b>בתבץ .</b> שם מקום :
<h4>{כב}</h4>
<b>המלאך .</b> השליח . ( כד ) ויורו המורים . ענין השלכה :
<h4>{כה}</h4>
<b>כזה .</b> כמו זה המספר : <b>והרסה .</b> ענין נתיצה ושבירה :
<h4>{כו}</h4>
<b>ויאספה .</b> הכניסה , כמו ( שופטים יט טו ) : ואין איש מאסף אותם :
<h3>שמואל ב פרק-יב</h3>
<h4>{א}</h4>
<b>ראש .</b> עני ודל , כמו ( משלי י ד ) : ראש עשה כף רמיה :
<h4>{ג}</h4>
<b>אין כל .</b> לא כלום : <b>ויחיה .</b> ענין הספקת הצורך , כמו ( בראשית מה ה ) : למחיה שלחני :
<h4>{ד}</h4>
<b>הלך .</b> ההולך בדרך : <b>לאורח .</b> הוא ההלך שאמר , והוא האיש הבא אליו אשר יאמר , וליופי המליצה אמר במלות שונות :
<h4>{ו}</h4>
<b>עקב .</b> בעבור , כמו ( דברים ז יב ) : עקב תשמעון :
<h4>{ח}</h4>
<b>כהנה .</b> כמו שיש לך :
<h4>{יא}</h4>
<b>מקים .</b> מעמיד :
<h4>{יג}</h4>
<b>העביר .</b> הסיר ומחל :
<h4>{יד}</h4>
<b>אפס .</b> הוא כענין רק , כמו ( במדבר כג יג ) : אפס קצהו : <b>נאץ נאצת .</b> ענין כעס ובזיון , כמו ( נחמיה ט יח ) : ויעשו נאצות גדולות :
<h4>{טו}</h4>
<b>ויגוף .</b> היא מכת החולי : <b>ויאנש .</b> ענין כבדות החולי , כמו ( מיכה א ט ) : אנושה מכותיה :
<h4>{יז}</h4>
<b>ברה .</b> היא אכילה מועטת , כמו ( לעיל ג לה ) : להברות את דוד :
<h4>{יט}</h4>
<b>מתלחשים .</b> מדברים בלחש ובחשאי : <b>ויבן .</b> מלשון הבנה :
<h4>{כ}</h4>
<b>ויסך .</b> משח בשמן : <b>ויחלף .</b> ענין תמורה :
<h4>{כג}</h4>
<b>האוכל .</b> מלשון יכולת :
<h4>{כה}</h4>
<b>ידידיה .</b> רוצה לומר אהוב לה' , כי ידיד הוא ענין אהבה :
<h4>{כח}</h4>
<b>וחנה .</b> מלשון חניה :
<h4>{לא}</h4>
<b>במגרה .</b> כלי מלא פגימות עשויה לכרות העצים , ועל כי דרכה לכרות בגרירה , קרויה מגרה , וכן ( מלכים א ז ט ) : מגוררות במגרה : <b>ובחריצי הברזל .</b> כלי ברזל מלאה חריצים עשויה לדוש בה , כמו שכתוב ( ישעיהו כח כז ) : כי לא בחרוץ יודש קצח : <b>ובמגזרות .</b> הם הגרזנים שמבקעים בהם העצים , והוא מתהפך , כמו כבש כשב : <b>במלבן .</b> מלשון לבנים :
<h3>שמואל ב פרק-יג</h3>
<h4>{ב}</h4>
<b>ויצר .</b> מלשון צרה ודאוה : <b>להתחלות .</b> מלשון חולי : <b>ויפלא .</b> ענין מכוסה ומניעה , וכן ( דברים יז ח ) : כי יפלא ממך דבר : <b>מאומה .</b> שום דבר :
<h4>{ג}</h4>
<b>רע .</b> חבר ואוהב :
<h4>{ד}</h4>
<b>דל .</b> כחוש ורזה , כמו ( בראשית מא יט ) : דלות ורעות :
<h4>{ה}</h4>
<b>והתחל .</b> מלשון חולי : <b>לראותך .</b> לבקר אותך , כמו ( שמואל א יט טו ) : לראות את דוד : <b>ותברני הבריה .</b> ענין אכילה מועטת , כמו ( לעיל יב יז ) : ולא ברה אתם :
<h4>{ו}</h4>
<b>ותלבב לביבות .</b> תרגם יונתן : <b>ותחלוט חליטתא .</b> בדברי רבותינו ז''ל ( פסחים ו ) : חלוט של בעלי בתים והמה נקראים על שם המעשה ששולקין אותם ברותחין : <b>ואברה .</b> ואוכל מעט :
<h4>{ח}</h4>
<b>הבצק .</b> העיסה , ואמר כן על שם סופו , כי אחר הלישה נקרא בצק , וכן ( ישעיהו מד יט ) : אפיתי על גחליו לחם : <b>ותלבב .</b> וחלטה :
<h4>{ט}</h4>
<b>המשרת .</b> תרגום של מחבת , היא מסריתא : <b>ותצוק .</b> מלשון יציקה : <b>מעלי .</b> מאצלי :
<h4>{יב}</h4>
<b>תענני .</b> מלשון עינוי : <b>הנבלה .</b> דבר גנאי וכעור :
<h4>{יג}</h4>
<b>אנה .</b> להיכן : <b>הנבלים .</b> הפחותים ושפלים :
<h4>{טז}</h4>
<b>אודות .</b> עסק :
<h4>{יז}</h4>
<b>ונעול .</b> סגור במנעול :
<h4>{יח}</h4>
<b>פסים .</b> מרוקמת ברוחב פס יד , וכן ( בראשית לז ג ) : ועשה לו כתונת פסים :
<h4>{כ}</h4>
<b>האמינון .</b> דרך המדברים להוסיף אותיות להקטין הדבר , וכן ( דברים לב י ) : יצרנהו כאישון עינו , הנקרא כן על שם האיש הקטן הנראה בעין : <b>החרישי .</b> ענין שתיקה : <b>תשיתי .</b> תשימי : <b>ושוממה .</b> הוי''ו יתירה , וכן ( תהלים עו ז ) : ורכב וסוס :
<h4>{כג}</h4>
<b>לשנתים ימים .</b> לשתי שנים : <b>גוזזים .</b> את הצאן : <b>עם אפרים .</b> סמוך לנחלת אפרים , כמו ( בראשית כה יא ) : עם באר לחי ראי :
<h4>{כה}</h4>
<b>ויפרץ .</b> ענין הפתוי ברבוי דברים , והוא הפוך מן ( שם יט ג ) : ויפצר בם :
<h4>{כט}</h4>
<b>פרדו .</b> הוא הבא מן הסוס והחמור :
<h4>{לד}</h4>
<b>הצופה .</b> הוא העומד במקום גבוה להביט למרחוק :
<h4>{לט}</h4>
<b>ותכל דוד .</b> תחסר מלת נפש , ולזה אמר בלשון נקבה , שעל הנפש ידבר , כאלו אמר ותכל נפש דוד :
<h3>שמואל ב פרק-יד</h3>
<h4>{ב}</h4>
<b>תסוכי .</b> תמשחי :
<h4>{ה}</h4>
<b>אבל .</b> באמת , כמו ( שם מב כא ) : אבל אשמים אנחנו :
<h4>{ו}</h4>
<b>וינצו .</b> ענין מריבה , כמו ( שמות ב יג ) : שני אנשים עברים נצים :
<h4>{ט}</h4>
<b>וכסאו .</b> רוצה לומר המלכות :
<h4>{יא}</h4>
<b>מהרבת .</b> ענין גדולה וחשיבות , כמו ( אסתר א ח ) : על כל רב ביתו : <b>גואל הדם .</b> קרוב הנרצח הרוצה לנקום נקמת דמו , נקרא גואל הדם , שהוא כאלו נחשב לדם לגאולה : <b>משערת בנך .</b> אמר דרך הפלגה , כדרך שאומרים הבריות :
<h4>{יג}</h4>
<b>כאשם .</b> ענין שגגה :
<h4>{יד}</h4>
<b>הנגרים .</b> ענין הזלה ונטיפה , כמו ( מיכה א ד ) : כמים מוגרים במורד :
<h4>{יח}</h4>
<b>תכחדי .</b> ענין העלמה , כמו ( תהלים סט ו ) : ואשמותי ממך לא נכחדו :
<h4>{יט}</h4>
<b>אש .</b> הוא כמו יש , וכן ( מיכה ו י ) : עוד האש בית רשע : <b>להמין ולהשמיל .</b> מלשון ימין ושמאל :
<h4>{כ}</h4>
<b>פני הדבר .</b> תחילת הדבר :
<h4>{כו}</h4>
<b>ימים .</b> שנה : <b>באבן המלך .</b> במשקל המלך , כמו ( דברים כה יג ) : לא יהיה לך בכיסך אבן ואבן על שם שדרכה להיות מאבן :
<h4>{ל}</h4>
<b>חלקת .</b> אחוזת שדה , כמו ( בראשית לג יט ) : ויקן את חלקת השדה : <b>אל ידי .</b> אל מקומי : <b>והציתוה .</b> מלשון הצתה והבערה :
<h3>שמואל ב פרק-טו</h3>
<h4>{א}</h4>
<b>ויעש .</b> ענין אסיפה וקנין , כמו ( שם יב ה ) : הנפש אשר עשו בחרן : <b>מרכבה .</b> עגלה לרכוב בו :
<h4>{ב}</h4>
<b>ריב .</b> משפט : <b>אי מזה .</b> איזה העיר שתאמר מזה אני :
<h4>{ג}</h4>
<b>ונכוחים .</b> צודקים שראוי להתוכח בהם , כמו ( משלי כד כו ) : משיב דברים נכוחים :
<h4>{ד}</h4>
<b>ועלי .</b> כמו ואלי :
<h4>{יא}</h4>
<b>קרואים .</b> מזומנים , וכן ( שמואל א ט יג ) : ואחרי כן יאכלו הקרואים :
<h4>{יב}</h4>
<b>הקשר .</b> המרד , על שם שבעלי המרד יתקשרו באגודה אחת , וכן ( שם כב ח ) : כי קשרתם כולכם : <b>אמיץ .</b> חזק :
<h4>{יד}</h4>
<b>פליטה .</b> הצלה , כמו ( לקמן כב ב ) : ומפלטי לי : <b>והדיח .</b> מלשון דחיה :
<h4>{יז}</h4>
<b>ברגליו .</b> עם מהלכו ואחריו , כמו ( שופטים ח ה ) : לעם אשר ברגלי :
<h4>{יח}</h4>
<b>הסרתי והפלתי .</b> תרגם יונתן : קשתיא וקלעיא : <b>הגתים .</b> האנשים שהתגוררו בגת בעוד שהיה דוד שם : <b>ברגלו .</b> עם מהלכו : <b>על פני .</b> לפני :
<h4>{יט}</h4>
<b>גולה .</b> ענין טלטול ונוע , ואם הוא בלא שבי , וכן ( דברי הימים א ח ו ) : ויגלום אל מנחת :
<h4>{כ}</h4>
<b>אחיך .</b> רעיך הבאים אתך : <b>ואמת .</b> הוא כענין חסד :
<h4>{כד}</h4>
<b>ויציקו .</b> ענין העמדה , כמו ( שמואל א ב ח ) : כי לה' מצוקי ארץ , ורוצה לומר היסודות והעמודים שהארץ עומדת עליהם , והוא כמו ויציגו , כי אותיות גיכ''ק מתחלף :
<h4>{כה}</h4>
<b>נוהו .</b> מדורו :
<h4>{כח}</h4>
<b>מתמהמה .</b> מתעכב , כמו ( תהלים קיט ס ) : חשתי ולא התמהמהתי : <b>בערבות .</b> מלשון ערבה ומישור :
<h4>{ל}</h4>
<b>חפוי .</b> מכוסה : <b>יחף .</b> בלי מנעלים :
<h4>{לא}</h4>
<b>בקושרים .</b> בין אגודת המורדים : <b>סכל .</b> ענץ טפשות :
<h4>{לב}</h4>
<b>הארכי .</b> שם מקום . ( לד ) ואני ואני . הווי''ן נוספות בשניהם :
<h4>{לז}</h4>
<b>רעה .</b> חבר , ועל כי ישב עמו בתמידות , קראו רעה :
<h3>שמואל ב פרק-טז</h3>
<h4>{א}</h4>
<b>וצמד .</b> זוג , על שם שהולכים צמודים וחבורים יחד , והוא מלשון ( במדבר יט טו ) : צמיד פתיל : <b>חבושים .</b> חגורים באוכף לרכוב בהם , כמו ( בראשית כב ג ) : ויחבוש את חמורו : <b>מאה צמוקים .</b> מאה אשכלות ענבים יבשים : <b>ומאה קיץ .</b> מאה לטרין תאנים יבשים : <b>ונבל .</b> ונאד :
<h4>{ה}</h4>
<b>ומקלל .</b> ענין דברי קלון וחרפה , וכן ( שמואל א ג יג ) : כי מקללים להם בניו :
<h4>{יב}</h4>
<b>אולי .</b> הלואי , כמו ( ישעיהו לז ד ) : אולי ישמע :
<h4>{יג}</h4>
<b>בצלע .</b> בעבר ובצד , כמו ( שמות כז כו ) : צלע המשכן : <b>לעומתו .</b> נגדו : <b>ועפר .</b> זרק עפר , ולתוספת ביאור אמר בעפר , וכן ( תהלים פ י ) : ותשרש שדשיה :
<h4>{יד}</h4>
<b>וינפש .</b> ענין מנוחה ומרגוע המשיב את הנפש , כמו ( שמות לא יז ) : שבת וינפש :
<h4>{כ}</h4>
<b>הבו .</b> הזמינו , כמו ( בראשית יא ז ) : הבה נרדה :
<h4>{כא}</h4>
<b>נבאשת .</b> ענין תיעוב ומאוס , כדבר הנבאש :
<h3>שמואל ב פרק-יז</h3>
<h4>{ב}</h4>
<b>ורפה ידים .</b> ענין מורך לב ויאוש :
<h4>{ד}</h4>
<b>ויישר .</b> מלשון יושר , רוצה לומר הוטב בעיניו :
<h4>{ו}</h4>
<b>אם אין .</b> אם לאו :
<h4>{ח}</h4>
<b>שכול .</b> מי שבניו אבודים קרוי שכול , כמו ( שם מג יד ) : כאשר שכלתי שכלתי :
<h4>{ט}</h4>
<b>הפחתים .</b> בורות וחפירות , כמו ( לקמן יח יז ) : אל הפחת הגדול : <b>מגפה .</b> רצה לומר מכת חרב :
<h4>{יא}</h4>
<b>ופניך .</b> אתה בעצמך : <b>בקרב .</b> במלחמה , כמו ( תהלים קמד א ) : המלמד ידי לקרב :
<h4>{יב}</h4>
<b>ונחנו .</b> מלשון חניה :
<h4>{יג}</h4>
<b>יאסף .</b> יכנס : <b>והשיאו .</b> והגביהו : <b>וסחבנו .</b> ענין גרירה והמשכה , כמו ( ירמיהו כב יח ) : סחוב והשלך : <b>הנחל .</b> העמק : <b>צרור .</b> חתיכת עפר גסה , כמו ( עמוס ט ט ) : ולא יפול צרור ארץ :
<h4>{יד}</h4>
<b>להפר .</b> לבטל :
<h4>{טז}</h4>
<b>יבולע .</b> ענין השחתה , כמו ( לקמן כ יט ) : למה תבלע נחלת ה' :
<h4>{יט}</h4>
<b>המסך .</b> וילון , כמו ( שמות כו לו ) : ועשית מסך : <b>ותשטח .</b> ופרשה , כמו ( יחזקאל כו יד ) : משטח חרמים : <b>הרפות .</b> חטים כתושים ונקלפים , כמו ( משלי כז כב ) : בתוך הרפות בעלי , והוא מלשון רפיון , כי נרפו ונקלפו מקליפותיהם :
<h4>{כ}</h4>
<b>מיכל המים .</b> ענינו פלג המים , ואין לו חבר :
<h4>{כב}</h4>
<b>נעדר .</b> נחסר , כמו ( ישעיהו מ כו ) : איש לא נעדר :
<h4>{כג}</h4>
<b>ויחבוש .</b> חגר האוכף :
<h4>{כח}</h4>
<b>משכב .</b> מצעות לשכב עליהם : <b>וספות .</b> מזרקים , כמו ( שמות יב כב ) : בדם אשר בסף : <b>וכלי יוצר .</b> כלים מיוצר חרס : <b>וקלי .</b> קמח משבלים צלוים : <b>ופול ועדשים .</b> הם מיני קטניות : <b>וקלי .</b> הוא קמח מקטניות צלוים :
<h4>{כט}</h4>
<b>ושפות בקר .</b> גבינות העשויות מחלב הבקר , ועל כי נעשית על ידי עשוי וכתישה , נקראו שפות , והוא מלשון ( איוב לב כא ) : ושופו עצמותיו :
<h3>שמואל ב פרק-יח</h3>
<h4>{א}</h4>
<b>ויפקוד .</b> מנה אותם :
<h4>{ג}</h4>
<b>נס ננוס .</b> נברח :
<h4>{ד}</h4>
<b>אל יד .</b> אל מקום :
<h4>{ה}</h4>
<b>לאט .</b> ענין נחת , כמו ( בראשית לג יד ) : אתנהלה לאטי :
<h4>{ח}</h4>
<b>וירב .</b> מלשון רבוי :
<h4>{ט}</h4>
<b>ויקרא .</b> מלשון מקרה : <b>שובך .</b> כמו סובך בסמ''ך , והוא ענין ענף , כמו ( שם כב יג ) : בסבך בקרניו ויקרא כן על שם שנאחזים ומסובכים זה בזה : <b>האלה .</b> שם אילן מה :
<h4>{יא}</h4>
<b>עשרה כסף .</b> תרגם יונתן : עסר סלעין דכסף :
<h4>{יב}</h4>
<b>ולו אנכי .</b> ואם אנכי , וכן ( שופטים ח יט ) : לו החייתם אותם :
<h4>{יג}</h4>
<b>או עשיתי .</b> אם עשיתי : <b>יכחד .</b> ענין העלמה : <b>מנגד .</b> מרחוק :
<h4>{יד}</h4>
<b>כן .</b> ענין טוב ונכון , כמו ( שם יב ו ) : ולא יכין לדבר כן : <b>אוחילה .</b> אבקש , כמו ( מלכים ב ה ג ) : אחלי אדוני : <b>שבטים .</b> שרביטים : <b>ויתקעם .</b> ותחבם : <b>בלב האלה .</b> באמצעית האלה , ועל כי הלב הוא באמצע הגוף , הושאל המלה ההיא לכל מצוע , וכן ( דברים ד יא ) : עד לב השמים :
<h4>{טו}</h4>
<b>כלי יואב .</b> כלי זיינו :
<h4>{טז}</h4>
<b>חשך .</b> מנע , כמו ( בראשית כב טז ) : ולא חשכת :
<h4>{יז}</h4>
<b>הפחת .</b> בור וחפירה : <b>גל .</b> תל גדול :
<h4>{יח}</h4>
<b>מצבת .</b> מלשון מצבה , רוצה לומר בנין גבוה : <b>יד אבשלום .</b> מקום אבשלום :
<h4>{יט}</h4>
<b>ארוצה .</b> ענין מהירות ההליכה :
<h4>{כב}</h4>
<b>ויהי מה .</b> רצה לומר יהיה מה שיהיה , ודוגמתו ( איוב יג יג ) : ויעבור עלי מה , ופירושו יעבור מה שיעבור :
<h4>{כג}</h4>
<b>הככר .</b> המישור , והוא ככר הירדן :
<h4>{כח}</h4>
<b>סגר .</b> מסר , כמו ( עמוס א ו ) : להסגיר לאדום :
<h4>{כט}</h4>
<b>ההמון .</b> העם הרב :
<h4>{ל}</h4>
<b>סוב .</b> מלשון סבוב והפנה : <b>כה .</b> הנה :
<h3>שמואל ב פרק-יט</h3>
<h4>{א}</h4>
<b>וירגז .</b> ויחרד : <b>עלית .</b> מלשון עלה : <b>וכה .</b> וכן :
<h4>{ה}</h4>
<b>לאט .</b> עטף וכסה , כמו ( מלכים א יט יג ) : וילט פניו באדרתו :
<h4>{ז}</h4>
<b>לו אבשלום .</b> אם אבשלום , כמו ( שופטים ח יט ) : לוא החייתם :
<h4>{ט}</h4>
<b>ילין .</b> מלשון לינה :
<h4>{י}</h4>
<b>נדון .</b> מלשון דין וויכוח :
<h4>{יא}</h4>
<b>מחרישים .</b> שותקים :
<h4>{יד}</h4>
<b>תמרו .</b> כמו תאמרו באל''ף :
<h4>{יח}</h4>
<b>וצלחו .</b> ועברו , ודוגמתו ( שם יד ו ) : ותצלח עליו רוח ה' :
<h4>{יט}</h4>
<b>העברה .</b> רוצה לומר ספינה שעוברים בה רוחב המים : <b>לעביר .</b> כמו להעביר :
<h4>{כ}</h4>
<b>העוה .</b> מלשון עון :
<h4>{כב}</h4>
<b>התחת .</b> האם במקום : <b>קלל .</b> מלשון קלות ובזיון :
<h4>{כג}</h4>
<b>לשטן .</b> למקטרג :
<h4>{כה}</h4>
<b>בן שאול .</b> אף בן הבן יקרא בן : <b>עשה .</b> תקן , וכן ( בראשית יח ז ) : וימהר לעשות אותו : <b>שפמו .</b> שער שעל השפה , וכן ( ויקרא יג מה ) : ועל שפם יעטה :
<h4>{כז}</h4>
<b>רמני .</b> מלשון רמאות : <b>אחבשה .</b> ענין תקון האוכף : <b>לי .</b> לצרכי : <b>פסח .</b> חגר :
<h4>{כח}</h4>
<b>וירגל .</b> ענין רכילות ולשון הרע , כמו ( תהלים טו ג ) : לא רגל על לשונו :
<h4>{כט}</h4>
<b>אנשי מות .</b> רצה לומר חייבי מיתה : <b>ותשת .</b> ותשם :
<h4>{ל}</h4>
<b>השדה .</b> הוא כולל כל הנחלה :
<h4>{לא}</h4>
<b>אחרי .</b> הוא כענין הואיל , כמו ( יחזקאל כ לט ) : ואחר אם אינכם שומעים :
<h4>{לב}</h4>
<b>את המלך .</b> עם המלך : <b>לשלחו .</b> ענין לויה :
<h4>{לג}</h4>
<b>כלכל .</b> ענין ספוק המזון , כמו ( בראשית מה יא ) : וכלכלתי אותך :
<h4>{לה}</h4>
<b>כמה .</b> מהו המספר :
<h4>{לו}</h4>
<b>שרים ושרות .</b> משוררים ומשוררות :
<h4>{לז}</h4>
<b>יגמלני .</b> ענין השבת הטובה :
<h4>{מג}</h4>
<b>על איש ישראל .</b> אל איש ישראל : <b>נשאת נשא .</b> ענין תשורה ומתן , כמו ( אסתר ב י ) : ויתן משאת כיד המלך :
<h4>{מד}</h4>
<b>ידות .</b> חלקים : <b>הקלתני .</b> מלשון קלות ובזיון : <b>ויקש .</b> מלשון קשה :
<h3>שמואל ב פרק-כ</h3>
<h4>{א}</h4>
<b>נקרא .</b> מלשון מקרה : <b>בליעל .</b> בלי עול שמים , רוצה לומר רשע : <b>נחלה .</b> הוא חלק , וכפל הדבר במלות שונות :
<h4>{ב}</h4>
<b>ויעל .</b> ענין סלוק , כמו ( במדבר ט כא ) : ונעלה הענן :
<h4>{ג}</h4>
<b>ויכלכלם .</b> הספיק מזונם : <b>צרורות .</b> קשורות , כמו ( בראשית מב לה ) : צרורות כספיהם :
<h4>{ד}</h4>
<b>הזעק .</b> אסוף בקול זעקה :
<h4>{ה}</h4>
<b>ויחר .</b> מלשון איחור ועכוב : <b>המועד .</b> הזמן : <b>יעדו .</b> ענין קביעות , כמו ( מיכה ו ט ) : שמעו מטה ומי יעדה :
<h4>{ו}</h4>
<b>והציל .</b> מלשון הצלה . או הוא מענין הפרשה , כמו ( בראשית לא טז ) : אשר הציל אלהים :
<h4>{ז}</h4>
<b>והכרתי והפלתי .</b> תרגם יונתן : קשתיא וקלעיא :
<h4>{ח}</h4>
<b>עם האבן .</b> סמוך להאבן : <b>מדו לבושו .</b> היא היא , וכפל המלה בשמות נרדפים , כמו ( דניאל יב ב ) : אדמת עפר : <b>מצומדת .</b> מחוברת , כמו ( במדבר יט ט ) : צמיד פתיל : <b>בתערה .</b> היא תיק החרב :
<h4>{ט}</h4>
<b>ותוחז .</b> מלשון אחוזה :
<h4>{יב}</h4>
<b>המסלה .</b> דרך הכבושה :
<h4>{יג}</h4>
<b>הוגה .</b> הוסר , כמו ( ישעיהו כז ח ) : הגה ברוחו הקשה :
<h4>{טו}</h4>
<b>ויצורו .</b> מלשון מצור :
<h4>{יח}</h4>
<b>התמו .</b> מלשון תם והשלמה :
<h4>{יט}</h4>
<b>תבלע .</b> תשחית , כמו ( שם כה ז ) : ובלע בהר הזה :
<h4>{כ}</h4>
<b>חלילה .</b> חולין וגנאי , וכפל המלה לרוב הזרות אצלו :
<h4>{כב}</h4>
<b>ויפצו .</b> ענין פזור :
<h3>שמואל ב פרק-כא</h3>
<h4>{ב}</h4>
<b>בקנאתו .</b> ענין כעס , כמו ( דברים לב כא ) : הם קנאני בלא אל :
<h4>{ג}</h4>
<b>אכפר .</b> ענין בטול הרוגז , כמו ( בראשית לב כ ) : אכפרה פניו :
<h4>{ה}</h4>
<b>דמה .</b> חשב , כמו ( שופטים כ ה ) : אותי דמו להרוג : <b>נשמדנו .</b> מלשון השמדה וכליון :
<h4>{ו}</h4>
<b>והוקענום .</b> ענין תליה , כמו ( במדבר כה ד ) : והוקע אותם לה' :
<h4>{ז}</h4>
<b>בינותם .</b> כמו ביניהם :
<h4>{ט}</h4>
<b>ויוקיעום .</b> ותלאום : <b>שבעתים .</b> מלשון שבע :
<h4>{י}</h4>
<b>השק .</b> יריעה עבה : <b>הצור .</b> הסלע : <b>נתך .</b> נשפך , כמו ( שמות ט לג ) : ומטר לא נתך ארצה : <b>לנוח .</b> רוצה לומר להתעכב :
<h4>{יב}</h4>
<b>בעלי .</b> אדוני :
<h4>{יג}</h4>
<b>המוקעים .</b> התלואים :
<h4>{יד}</h4>
<b>בצלע .</b> שם מקום : <b>ויעתר .</b> ענין רצוי , כמו ( בראשית כה כא ) : ויעתר לו ה' :
<h4>{טז}</h4>
<b>וישבי בנוב .</b> כן היה שמו : <b>הרפה .</b> הענקה , כמו ( שם יד ה ) : ויכו את רפאים : <b>קינו .</b> שם כלי זיין , ואין לו חבר :
<h4>{יח}</h4>
<b>בגוב .</b> הוא גזר האמור בדברי הימים ( א כ ד ) : <b>סף .</b> ובדברי הימים ( שם ) נאמר ספי , והוא הוא :
<h4>{יט}</h4>
<b>יערי אורגים .</b> כן שם אביו , ובדברי הימים ( שם פסוק ה ) נאמר בן יעיר , והוא הוא : <b>בית הלחמי .</b> רוצה לומר הכה את בית הלחמי , והוא לחמי האמור בדברי הימים ( שם ) : <b>את גלית .</b> עם גלית , ורוצה לומר אף שהיה מלחמה עם גלית , לא יוכל לעזור לו , ובדברי הימים ( שם ) נאמר שהיה אחי גלית : <b>כמנור אורגים .</b> תרגם יונתן : כאכסן דגרדאין , וכמו כן תרגם ( שופטים טז יד ) : על יתד הארג , והוא העץ העגול שלפני האורג , יכרוך עליו חוטי השתי , ובמשנה יקראו כובד ( שבת קיג א ) :
<h4>{כ}</h4>
<b>מדון .</b> מלשון מדה , ורוצה לומר בעל מדה גדולה , וכן ( במדבר יג לב ) : אנשי מדות :
<h4>{כא}</h4>
<b>ויחרף .</b> ענין בזיון :
<h3>שמואל ב פרק-כב</h3>
<h4>{א}</h4>
<b>מכף .</b> מיד :
<h4>{ב}</h4>
<b>ומצודתי .</b> מבצר חזק : <b>ומפלטי .</b> מצילי , ואמר 'לי' , לתוספת ביאור :
<h4>{ג}</h4>
<b>צורי .</b> מלשון צור וסלע , וכפל דבריו במלות שונות כדרך השיר : <b>ומנוסי .</b> מלשון ניסה ובריחה : <b>מחמס .</b> הוא כענין גזל :
<h4>{ה}</h4>
<b>אפפוני .</b> סבבוני , כמו ( תהלים מ יג ) : כי אפפו עלי : <b>משברי .</b> מלשון שבר : <b>נחלי .</b> מלשון חולי , כמו ( נחום ג יט ) : נחלה מכתך : <b>יבעתוני .</b> מלשון בעתה וחרדה :
<h4>{ו}</h4>
<b>חבלי .</b> מכאובי , כמו ( הושע יג יז ) : חבלי יולדה : <b>קדמוני .</b> באו לפני , כמו ( מיכה ו ו ) : במה אקדם ה' :
<h4>{ח}</h4>
<b>ויתגעש .</b> ענין התנודה והתנועה החזקה , כמו ( ירמיהו מו ז ) : כנהרות יתגעשו מימיו : <b>ירגזו .</b> יחרדו :
<h4>{י}</h4>
<b>וערפל .</b> כעין עב הענן :
<h4>{יא}</h4>
<b>כרוב .</b> מלאך . ורבותינו ז''ל אמרו ( חגיגה יג ב ) : כרביא , והוא התרגום של נער , כי דמות אדם להנה : <b>ויעף .</b> ענין פריחה :
<h4>{יב}</h4>
<b>וישת .</b> ענין שימה , כמו ( תהלים עג ט ) : שתו בשמים פיהם : <b>חשרת .</b> ענין קשור , כמו ( מלכים א ז לג ) : וחשוקיהם וחשוריהם :
<h4>{יג}</h4>
<b>מנגה .</b> ענין הארה וזריחה :
<h4>{טו}</h4>
<b>ויהם .</b> מלשון מהומה :
<h4>{טז}</h4>
<b>אפיקי .</b> כן יקרא המים הנגרים בחוזק ורודפים , וכן ( איוב ו טו ) : כאפיק נחלים : <b>מנשמת .</b> מלשון נשימה ונשיבת הפה :
<h4>{יז}</h4>
<b>ימשני .</b> ענין הוצאה , כמו ( שמות ב י ) : מן המים משיתהו :
<h4>{יח}</h4>
<b>אמצו .</b> ענין חוזק :
<h4>{יט}</h4>
<b>אידי .</b> ענין מקרה רע , כמו ( איוב לא ג ) : הלא איד לעול : <b>משען .</b> ענין סעד :
<h4>{כ}</h4>
<b>יחלצני .</b> ענין הוצאה ושליפה , כמו ( תהלים פא ח ) : בצרה קראת ואחלצך :
<h4>{כא}</h4>
<b>יגמלני .</b> מלשון גמול ותשלום שכר : <b>כבור .</b> מלשון ברור ונקי :
<h4>{כו}</h4>
<b>גבור .</b> ענינו כמו גבר , וכן נאמר בתהלים ( יח כו ) , והוא תרגום של איש :
<h4>{כז}</h4>
<b>נבר תתבר .</b> מלשון ברור ונקי : <b>עקש תתפל .</b> ענין שניהם עקמימות , כמו ( דברים לב ה ) : דור עקש ופתלתול , והוא בדרך ההופך :
<h4>{כט}</h4>
<b>יגיה .</b> מלשון נוגה ואורה : <b>חשכי .</b> מלשון חושך :
<h4>{ל}</h4>
<b>גדוד .</b> צבאות עם : <b>אדלג .</b> ענין קפיצה : <b>שור .</b> ענין חומה , כמו ( בראשית מט כב ) : בנות צעדה עלי שור :
<h4>{לא}</h4>
<b>צרופה .</b> מלשון צרוף וזקוק :
<h4>{לב}</h4>
<b>מבלעדי .</b> ענינו כמו זולת : <b>צור .</b> ענין חוזק :
<h4>{לג}</h4>
<b>מעוזי .</b> מחזקי : <b>חיל .</b> כח : <b>ויתר .</b> ענין דלוג וקפיצה , כמו ( חבקוק ג ו ) : ראה ויתר גוים :
<h4>{לד}</h4>
<b>משוה .</b> משים , כי 'וישם' ( בראשית ד טו ) , תרגם אונקלוס ושוי : <b>במתי .</b> ענין גבהות :
<h4>{לה}</h4>
<b>ונחת .</b> מלשון חתת ושבירה :
<h4>{לו}</h4>
<b>וענתך .</b> מלשון ענוה : <b>תרבני .</b> מלשון רבוי :
<h4>{לז}</h4>
<b>צעדי .</b> פסיעותי , כמו ( לעיל ו יג ) : ויהי כי צעדו : <b>מעדו .</b> ענין החלקה והשמטה מן המקום , כמו ( תהלים לז לא ) : לא תמעד אשוריו : <b>קרסולי .</b> תרגום של 'כרעים' ( ויקרא יא כא ) , הרא קרסולין :
<h4>{לח}</h4>
<b>כלותם .</b> מלשון כליון :
<h4>{לט}</h4>
<b>ואמחצם .</b> ענין הכאה ופציעה , כמו ( תהלים קי ו ) : מחץ ראש :
<h4>{מ}</h4>
<b>ותזרני .</b> מלשון אזור וחגורה : <b>תכריע .</b> ענין הנפילה על הכרעים : <b>קמי .</b> האויבים הקמים עלי :
<h4>{מא}</h4>
<b>תתה .</b> נתת : <b>עורף .</b> הוא אחורי הפנים : <b>ואצמיתם .</b> ענין כריתה , כמו ( שם קא ה ) : אותו אצמית :
<h4>{מב}</h4>
<b>ישעו .</b> ענין הפנה , כמו ( ישעיהו וז ח ) : ולא ישעה אל המזבחות : <b>ענם .</b> מלשון עניה ותשובה :
<h4>{מג}</h4>
<b>ואשחקם .</b> ענין כתישה , כמו ( שמות ל לו ) : ושחקת ממנה הדק : <b>אדקם .</b> מלשון דק : <b>ארקעם .</b> ענין רדוד ושטיחה , כמו ( שם לט ג ) : וירקעו את פחי הזהב :
<h4>{מד}</h4>
<b>ותפלטני .</b> ענין הצלה :
<h4>{מה}</h4>
<b>יתכחשו .</b> מלשון כחש ושקר :
<h4>{מו}</h4>
<b>יבולו .</b> ענין כמישה , כמו ( ירמיהו ח יג ) : והעלה נבל : <b>ויחגרו .</b> מלשון חגר ופסח :
<h4>{מז}</h4>
<b>צורי .</b> חזקי :
<h4>{מח}</h4>
<b>ומוריד .</b> מלשון ירידה :
<h4>{מט}</h4>
<b>ומקמי .</b> האויבים הקמים עלי :
<h4>{נא}</h4>
<b>מגדול .</b> מלשון גדול :
<h3>שמואל ב פרק-כג</h3>
<h4>{א}</h4>
<b>נאם .</b> מענין אמירה ודבור : <b>הגבר .</b> האיש : <b>על .</b> למעלה , וכן ( איוב לו לג ) : מקנה אף על עולה : <b>ונעים .</b> ענין עריבות ומתיקות :
<h4>{ב}</h4>
<b>ומלתו .</b> ענין דבור , כמו ( תהלים קלט ד ) : כי אין מלה בלשוני :
<h4>{ד}</h4>
<b>עבות .</b> עננים : <b>מנוגה .</b> ענין הארה וזריחה : <b>דשא .</b> חציר :
<h4>{ה}</h4>
<b>ערוכה .</b> ענין סדור : <b>חפץ .</b> רצון :
<h4>{ו}</h4>
<b>מנד .</b> מלשון נדידה : <b>כלהם .</b> מלשון כל :
<h4>{ז}</h4>
<b>בשבת .</b> ענין בטול , כמו ( ישעיהו יד ד ) : שבת נוגש :
<h4>{ח}</h4>
<b>השלשי .</b> ענין גבורים ונכבדים , כמו ( שמות יד ז ) : ושלשים על כלו , ונפלה מ''ם הרבים , וכן ( מלכים ב יא ד ) : לכרי ולרצים ומשפטו : לכרים :
<h4>{ט}</h4>
<b>בחרפם .</b> מלשון חרפה ובזיון : <b>ויעלו .</b> נסתלקו , כמו ( איוב ה כו ) : כעלות גדיש :
<h4>{י}</h4>
<b>יגעה .</b> מלשון יגיעה ועייפות : <b>לפשט .</b> ענין הסרת המלבוש :
<h4>{יא}</h4>
<b>לחיה .</b> רוצה לומר לעדה , וכן ( תהלים סח יא ) : חיתך ישבו בה : <b>חלקת .</b> אחוזת שדה :
<h4>{טו}</h4>
<b>ויתאוה .</b> מלשון תאוה וחשק :
<h4>{טז}</h4>
<b>ויסך .</b> מלשון נסך :
<h4>{יז}</h4>
<b>ה' .</b> כמו מה' :
<h4>{יח}</h4>
<b>עורר .</b> מלשון התעוררות ותנועה :
<h4>{יט}</h4>
<b>הכי .</b> המלה ההיא עם הה''א התימה , מורה על אמתת הדבר :
<h4>{כ}</h4>
<b>איש חי .</b> איש מזורז , וכאשר יאמרו הבריות :
<h4>{כא}</h4>
<b>בשבט .</b> בשרביט :
<h4>{כד}</h4>
<b>בית לחם .</b> מבית לחם :
<h3>שמואל ב פרק-כד</h3>
<h4>{א}</h4>
<b>לחרות .</b> מלשון חרון אף : <b>ויסת .</b> מלשון הסתה :
<h4>{ב}</h4>
<b>שוט .</b> ענין ההליכה אנה ואנה , וכן ( איוב א ז ) : משוט בארץ : <b>ופקדו .</b> ענין מנין ומספר :
<h4>{ד}</h4>
<b>לפני המלך .</b> כמו מלפני המלך :
<h4>{ה}</h4>
<b>הנחל .</b> העמק :
<h4>{ח}</h4>
<b>וישוטו .</b> הלכו אנה ואנה :
<h4>{י}</h4>
<b>אחרי כן .</b> אחרי אשר , וכן ( בראשית יט ח ) : כי על כן באו , ורוצה לומר על אשר באו : <b>נסכלתי .</b> מלשון סכלות ושטות :
<h4>{יב}</h4>
<b>נוטל עליך .</b> משא עליך , וכן ( משלי כז ג ) : ונטל החול :
<h4>{יג}</h4>
<b>התבוא .</b> בה''א השאלה : <b>נסך .</b> תהיה נס ובורח :
<h4>{יד}</h4>
<b>צר .</b> מלשון צרה ודחק :
<h4>{טו}</h4>
<b>מועד .</b> זמן :
<h4>{טז}</h4>
<b>וינחם .</b> ענין הפוך מחשבה : <b>רב .</b> ענינו כמו די , וכן ( דברים ג כו ) : רב לך : <b>הרף .</b> מלשון רפיון :
<h4>{יז}</h4>
<b>העויתי .</b> מלשון עון :
<h4>{כ}</h4>
<b>וישקף .</b> ענין הבטה וראיה : <b>עליו .</b> סמוך לו : <b>אפיו .</b> על פניו :
<h4>{כא}</h4>
<b>ותעצר .</b> ענין מניעה , וכן ( שם יא יז ) : ועצר את השמים :
<h4>{כב}</h4>
<b>והמרגים .</b> הוא לוח עץ ובתחתיתו תחובים אבנים דקים , ובו דשים התבואה , וכן ( ישעיהו מא טו ) : למורג חרוץ :
<h4>{כד}</h4>
<b>מאותך .</b> מאתך , וכן ( יחזקאל ג כב ) : ושם אדבר אותך : <b>במחיר .</b> ענין דמי הדבר וערכו , כמו ( ישעיהו נה א ) : ובלא מהיר יין וחלב :
<h4>{כה}</h4>
<b>ויעתר .</b> נתרצה , כמו ( בראשית כה כא ) : ויעתר לו ה' :