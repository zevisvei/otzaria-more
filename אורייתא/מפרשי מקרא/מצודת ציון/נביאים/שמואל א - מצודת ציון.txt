<h1>שמואל א - מצודת ציון</h1>
<h3>שמואל א פרק-א</h3>
<h4>{ג}</h4>
<b>מימים ימימה .</b> משנה לשנה , וכן ( ויקרא כה כט ) : ימים תהיה גאולתו :
<h4>{ד}</h4>
<b>מנות .</b> ענין מתנה וחלק כמו ( שם ח כט ) למשה היה למנה :
<h4>{ה}</h4>
<b>אפים .</b> מלשון פנים :
<h4>{ו}</h4>
<b>צרתה .</b> שתי נשים מאיש אחד תקראנה צרות , והוא מלשון צר ואויב , כי על פי רוב שונאות זו לזו : <b>הרעימה .</b> ענין זעם וזעף , כמו ( יחזקאל כז לה ) רעמו פנים :
<h4>{ז}</h4>
<b>מדי .</b> מתי , רצה לומר , בכל זמן , וכן ( ישעיהו כח יט ) מדי עברו :
<h4>{ח}</h4>
<b>ירע .</b> ענין שבר , כמו ( איוב לד כד ) ירע כבירים לא חקר :
<h4>{ט}</h4>
<b>על מזוזת .</b> אצל מזוזת :
<h4>{י}</h4>
<b>על ה' .</b> כמו אל ה' :
<h4>{יא}</h4>
<b>אמתך .</b> שפחתך : <b>ומורה .</b> תער , וכן בשמשון ( שופטים יג ה ) ומורה לא יעלה :
<h4>{יב}</h4>
<b>הרבתה .</b> מלשון רבוי :
<h4>{יג}</h4>
<b>על לבה .</b> כמו אל לבה : <b>נעות .</b> מלשון נע ונד : <b>ויחשבה .</b> חשב אותה :
<h4>{טו}</h4>
<b>ואשפוך את נפשי .</b> תרגם יונתן : ואמרית עולבן נפשי בצלו , וכן ( תהלים קב א ) ישפוך שיחו :
<h4>{טז}</h4>
<b>אל תתן .</b> ענין האמירה על הדבר , כמו ( לקמן יח ח ) ולי נתנו האלפים : <b>לפני בת בליעל .</b> כמו לבת בליעל , ודוגמתו ( קהלת ה ה ) ואל תאמר לפני המלאך , ומשפטו להמלאך : <b>בליעל .</b> בלי עול של מקום : <b>שיחי .</b> ענין ספור התלאות , כמו ( תהלים קב א ) ולפני ה' ישפוך שיחו : <b>עד הנה .</b> עד הזמן הזה :
<h4>{יז}</h4>
<b>שלתך .</b> כמו שאלתך באל''ף :
<h4>{יח}</h4>
<b>ופניה .</b> ענין זעם , כמו ( ירמיהו ג יב ) לא אפיל פני בכם :
<h4>{יט}</h4>
<b>וידע .</b> ענין המשכב , כמו ( מלכים א א ד ) והמלך לא ידעה :
<h4>{כ}</h4>
<b>לתקופות .</b> מלשון הקפה וסבוב : <b>שאלתיו .</b> מלשון שאלה ובקשה :
<h4>{כב}</h4>
<b>יגמל .</b> ענין גמר ההנקה , וכן ( בראשית כא ח ) ביום הגמל :
<h4>{כד}</h4>
<b>ואיפה .</b> שם מדה בת שלש סאין : <b>ונבל .</b> נאד , והוא כלי היין :
<h4>{כו}</h4>
<b>בי .</b> ענין בקשה :
<h4>{כח}</h4>
<b>השאלתיהו .</b> מלשון שאלה :
<h3>שמואל א פרק-ב</h3>
<h4>{א}</h4>
<b>עלץ .</b> ענין שמחה , כמו ( משלי כח יב ) בעלוץ צדיקים : <b>רמה .</b> גבהה :
<h4>{ב}</h4>
<b>בלתך .</b> זולתך : <b>צור .</b> ענין חוזק , והוא מלשון צור וסלע :
<h4>{ג}</h4>
<b>עתק .</b> דברי חזק , כמו ( תהלים צד ד ) ידברו עתק : <b>נתכנו .</b> ענין מנין , כמו ( שמות ה יח ) : ותוכן לבנים : <b>עלילות .</b> מעשים , כמו ( איכה א יב ) : אשר עולל לי :
<h4>{ד}</h4>
<b>חתים .</b> ענין שבירה , כמו ( ישעיהו נא ו ) : וצדקתי לא תחת : <b>ונכשלים .</b> מלשון מכשול , והוא ענין רפוי הכח : <b>אזרו חיל .</b> חגרו כח , וכן ( תהלים יח לג ) : המאזרני חיל :
<h4>{ה}</h4>
<b>חדלו .</b> מנעו : <b>אמללה .</b> ענין כריתה , כמו ( שם ו ג ) : אומלל אני :
<h4>{ו}</h4>
<b>מוריד .</b> מלשון ירידה :
<h4>{ז}</h4>
<b>מוריש .</b> ענין עניות , כמו ( שמואל ב יב ג ) : ולרש אץ כל :
<h4>{ח}</h4>
<b>מאשפות .</b> הוא מקום השלכת הזבל : <b>ירים .</b> ירומם : <b>אביון .</b> התאב לכל דבר , כי אין לו מאומה : <b>נדיבים .</b> שרים וחשובים : <b>מצוקי ארץ .</b> מצבי ארץ , ודוגמתו ( שמואל ב טו כד ) : <b>ויציקו את ארון .</b> ורצה לומר , היסודות והעמודים שהם מצבי הארץ ומעמידים אותה : <b>וישת .</b> וישם : <b>תבל .</b> מקום המיושב נקרא תבל :
<h4>{ט}</h4>
<b>ידמו .</b> יכרתו , כמו ( ירמיהו נא ו ) : אל תדמו בעונה :
<h4>{י}</h4>
<b>יחתו .</b> ישברו : <b>ירעם .</b> מלשון רעם ורעש : <b>אפסי .</b> קצות , כי בקצות הארץ היא אפס וכלה : <b>קרן .</b> המלה ההיא הונחה על התגברות , כי בעלי חיים בעלי הקרן , יתחזקו בהם :
<h4>{יא}</h4>
<b>על ביתו .</b> אל ביתו :
<h4>{יג}</h4>
<b>ומשפט .</b> ומנהג , כמו ( לקמן כז יא ) : וכה משפטו : <b>את העם .</b> עם העם : <b>והמזלג .</b> שם כלי בעלת שינים , עשוי לתחוב בו בשר ולהוציא מהקדרה , וכן ( שמות לח ג ) : <b>את המזלגות .</b> ( יד ) כיור דוד קלחת פרור . הם כלי בשול , כיורה וקדרה וכדומה :
<h4>{טו}</h4>
<b>חי .</b> דבר שלא נתבשל קרוי חי :
<h4>{טז}</h4>
<b>כיום .</b> רצה לומר , כעת , וכן ( במדבר ד וז ) : ביום הכותי : <b>בחזקה .</b> בכח ובעל כרחך :
<h4>{יז}</h4>
<b>נאצו .</b> הוא ענין כעס , כמו ( נחמיה ט יח ) : נאצות גדולות , והושאל אל הבזיון , כי המבזה למי , הוא מכעיסו : <b>מנחת .</b> המלה ההיא כולל כל הקרבנות שהמה למנחה ולדורון :
<h4>{יח}</h4>
<b>אפוד .</b> מלבוש , דומה קצת לאפוד של כהן גדול , ויחגרו בו עובדי ה' להשתנות משאר בני אדם , וכן נאמר בדוד כשהלך לפני הארון ( שמואל ב ו יד ) : ודוד חגור אפוד בד : <b>בד .</b> פשתן :
<h4>{יט}</h4>
<b>ומעיל .</b> מלבוש דומה קצת למעיל של כהן גדול :
<h4>{כא}</h4>
<b>פקד .</b> ענין זכרון והשגחה :
<h4>{כב}</h4>
<b>ישכבן .</b> רצה לומר משכיבין : <b>הצובאות .</b> מלשון צבא , ורצה לומר , הרבה כאחת :
<h4>{כד}</h4>
<b>מעבירים .</b> ענין הוצאות קול , כמו ( שמות לו ו ) : <b>ויעבירו קול במחנה .</b> ( כה ) ופללו , יתפלל . ענין משפט , כמו ( שם כא כב ) : ונתן בפלילים :
<h4>{כז}</h4>
<b>הנגלה .</b> היא בה''א השאלה :
<h4>{כח}</h4>
<b>לעלות .</b> להעלות : <b>אשי .</b> הם מתנות כהונה , שהמה מותר מאש המזבח :
<h4>{כט}</h4>
<b>תבעטו .</b> הוא ענין בזיון , והמשיל לבהמה הבועטת ברגליה , וכן ( דברים לב טו ) : וישמן ישורון ויבעט : <b>מעון .</b> במעון , רצה לומר במשכן מקום מדורי , כמו ( תהלים כו ח ) : אהבתי מעון ביתך : <b>להבריאכם .</b> ענין שומן , כמו ( שופטים ג וז ) : ועגלון איש בריא :
<h4>{ל}</h4>
<b>חלילה .</b> חולין וגנאי : <b>יקלו .</b> הוא הפך הכבוד :
<h4>{לא}</h4>
<b>וגדעתי .</b> אכרית , כמו ( דברים ז ה ) : ואשריהם תגדעון : <b>זרועך .</b> ענין חוזק , כי החוזק היא בזרוע :
<h4>{לב}</h4>
<b>והבטת .</b> ענין ראיה והסתכלות : <b>צר .</b> כמו ששתי נשים לאיש אחד תקראנה צרות , כמו כן יקראו שני כהנים גדולים זה לזה בלשון צר : <b>מעון .</b> במעון :
<h4>{לג}</h4>
<b>לכלות .</b> המצפה לדבר ואינו בא , קרוי כליון עינים בלשון מקרא : <b>ולאדיב .</b> הוא הפוך , כמו ולדאיב , והוא מענץ צער ותוגה , כמו ( שם כח סה ) : ודאבון נפש : <b>מרבית .</b> ענין גדול , כמו ( איכה ב כב ) : אשר טפחתי ורביתי :
<h4>{לה}</h4>
<b>נאמן .</b> מתקיים , כמו ( ישעיהו כב כג ) : יתד במקום נאמן : <b>והתהלך .</b> ענין טיול , כמו ( ויקרא כו יב ) : והתהלכתי בתוככם :
<h4>{לו}</h4>
<b>לאגורת .</b> האל''ף נוספת , והוא כמו גרה , שהיא מטבע של כסף , והוא מעה : <b>וככר .</b> כך נקרא לחם שלם : <b>ספחני .</b> ענין הקבוץ והדבוק , כמו ( ישעיהו יד א ) : ונספחו על בית יעקב : <b>פת .</b> הוא פרוסה , כמו ( ויקרא ב ו ) : פתות אותה פתים :
<h3>שמואל א פרק-ג</h3>
<h4>{א}</h4>
<b>יקר .</b> חשוב , כמו ( לקמן כו כא ) : יקרה נפשי : <b>חזון .</b> נבואה : <b>נפרץ .</b> מלשון פרצה :
<h4>{ב}</h4>
<b>החלו .</b> התחילו : <b>כהות .</b> חשוכות , כמו ( ויקרא יג ו ) : והנה כהה :
<h4>{ד}</h4>
<b>הנני .</b> הנה אני :
<h4>{ז}</h4>
<b>טרם .</b> עדיין לא , כמו ( שמות י ז ) : הטרם תדע :
<h4>{ח}</h4>
<b>ויבן .</b> מלשון בינה :
<h4>{י}</h4>
<b>כפעם בפעם .</b> רצה לומר כמו בפעמים הקודמים : <b>שמואל שמואל .</b> הכפל בא לזרז את הנקרא :
<h4>{יא}</h4>
<b>תצלינה .</b> ענין תנועה ורעדה , כמו ( חבקוק ג טז ) : לקול צללו שפתי :
<h4>{יג}</h4>
<b>מקללים .</b> ענין בזיון , כמו ( מלכים א ב ח ) : <b>קללה נמרצת .</b> או הוא מלשון קללה ממש : <b>כהה .</b> ענין חושך :
<h4>{טו}</h4>
<b>המראה .</b> מראה הנבואה :
<h4>{יז}</h4>
<b>תכחד .</b> ענין מניעה והעלמה , כמו ( בראשית מז יח ) : לא נכחד מאדוני :
<h4>{כ}</h4>
<b>נאמן .</b> מתקיים , כמו ( לעיל ב לה ) : בית נאמן :
<h3>שמואל א פרק-ד</h3>
<h4>{ב}</h4>
<b>ויערכו .</b> ענין סדור , כמו ( ויקרא ו ה ) : וערך עליה העולה , ורצה לומר , סדרו אנשי החיל לעמוד מול המלחמה : <b>ותטוש .</b> ענין פזור והתפשטות , כמו ( במדבר יא לא ) : ויטוש על המחנה : <b>וינגף .</b> ענין הכאה , כמו ( תהלים צא יב ) : פן תגוף באבן רגליך : <b>במערכה .</b> היא מקום המלחמה , שעומדים שם סדורים :
<h4>{ה}</h4>
<b>ותהום .</b> מלשון המייה :
<h4>{ו}</h4>
<b>העברים .</b> בני ישראל נקראים עברים , כי אברהם אביהם היה מעבר הנהר :
<h4>{ז}</h4>
<b>שלשם .</b> יום השלישי שלפני היום :
<h4>{ח}</h4>
<b>האדירים האלה .</b> בכל המקרא הזה אמר בלשון רבים , לפי שאמר 'האלהים' שכתוב בכל מקום בלשון רבים , לזה אמר הכל בלשון רבים :
<h4>{ט}</h4>
<b>לאנשים .</b> רצה לומר גבורים ואמיצי לב :
<h4>{י}</h4>
<b>רגלי .</b> הולכי רגל , לא רוכבי סוסים :
<h4>{יב}</h4>
<b>ומדיו .</b> ומלבושיו , כמו ( לקמן יז לח ) : וילבש וגו' מדיו : <b>ואדמה .</b> עפר :
<h4>{יג}</h4>
<b>יד .</b> מקום : <b>מצפה .</b> ענין תוחלת ותקוה , כמו ( מיכה ז ז ) : ואני בה' אצפה :
<h4>{יד}</h4>
<b>ההמון .</b> העם הרב :
<h4>{טו}</h4>
<b>קמה .</b> רצה לומר כל אחת קמה , כי בעת הראות , דרך העין להתנענע , ושל עלי קמה ועמדה , כי לא ראה עוד :
<h4>{טז}</h4>
<b>נסתי .</b> ברחתי :
<h4>{יז}</h4>
<b>המבשר .</b> כל המספר חדשות בין טוב בין רע , נקרא מבשר :
<h4>{יח}</h4>
<b>אחורנית .</b> לאחוריו : <b>בעד .</b> נגד : <b>מפרקתו .</b> הוא עצם הצואר , על שם שעשוי פרקים פרקים :
<h4>{יט}</h4>
<b>ללת .</b> רצה לומר ללדת , ובא בחסרון הדל''ת , לפי שילדה ביללה : <b>ותכרע .</b> נפלה על ברכיה : <b>נהפכו .</b> ענין סבוב וגלגול , על כי בעת הגלגול מתהפך הדבר מצד אל צד , וכן ( שופטים ז יג ) : מתהפך במחנה מדין : <b>צריה .</b> הם חבלי הלידה , הבאה מהשמטת קשרי הרחם התקועים זה בזה , והוא מושאל מן צירי הדלתות , וכן ( ישעיהו יג ח ) : צירים וחבלים יאחזון :
<h4>{כ}</h4>
<b>ענתה .</b> השיבה : <b>שתה .</b> שמה , כמו ( שמות י א ) : <b>למען שיתי ( כא ) אי כבוד .</b> כמו אין כבוד , ותחסר הנו''ן , כמו ( איוב כב ל ) : <b>ימלט אי נקי .</b> והיא בחיר''ק , ודוגמתו ( לקמן כא ט ) : ואין יש פה , שהיא בחיר''ק :
<h3>שמואל א פרק-ה</h3>
<h4>{ב}</h4>
<b>דגון .</b> שם עבודה זרה : <b>ויציגו .</b> העמידו :
<h4>{ד}</h4>
<b>כרותות .</b> חתוכות : <b>המפתן .</b> האסקופה , וכן ( יחזקאל מז א ) : מתחת מפתן הבית :
<h4>{ה}</h4>
<b>ידרכו .</b> ענין צעדה , והוא מלשון דרך : <b>כהני .</b> כומרים , יודעי חוק עבודת כוכבים :
<h4>{ו}</h4>
<b>וישמם .</b> מלשון שממה : <b>בעפולים .</b> כך שם המכה , ולפי שהם בחלחולת במקום מכוסה , נקראו עפולים , מלשון אופל , וכן ( מלכים ב ה כד ) : <b>ויבוא אל העופל , והוא כמו אל האופל באל''ף .</b> והקרי בטחורים , והוא שם שרץ מה , והיו דומים להם :
<h4>{ז}</h4>
<b>קשתה .</b> מלשון קשה :
<h4>{ח}</h4>
<b>יסוב .</b> רצה לומר יובא :
<h4>{ט}</h4>
<b>וישתרו .</b> כמו יסתרו בסמ''ך :
<h4>{יב}</h4>
<b>שועת .</b> צעקת :
<h3>שמואל א פרק-ו</h3>
<h4>{א}</h4>
<b>בשדה פלשתים .</b> כמו בארץ פלשתים :
<h4>{ב}</h4>
<b>ולקוסמים .</b> ולמכשפים :
<h4>{ד}</h4>
<b>עכברי .</b> שם מין שרץ : <b>מגפה .</b> ענין מכה :
<h4>{ה}</h4>
<b>את הארץ .</b> את אנשי הארץ :
<h4>{ו}</h4>
<b>התעלל .</b> ענין שחוק והתול , כמו ( שמות י ב ) : אשר התעללתי במצרים :
<h4>{ז}</h4>
<b>עלות .</b> מניקות , כמו ( בראשית לג יג ) : והצאן והבקר עלות עלי : <b>עול .</b> היא מה שהפרה מושכת בה : <b>ואסרתם .</b> ענין קשירה : <b>הביתה .</b> לכלאם בבית :
<h4>{ח}</h4>
<b>בארגז .</b> כעין תיבה :
<h4>{י}</h4>
<b>כלו .</b> כמו כלאו , והוא ענץ תפיסה :
<h4>{יב}</h4>
<b>וישרנה .</b> מלשון ישרה : <b>במסלה .</b> בדרך הכבושה : <b>וגעו .</b> צעקת הפרה תקרא געה , כמו ( איוב ו ה ) : אם יגעה שור :
<h4>{יד}</h4>
<b>בית השמשי .</b> מבית השמש , והוא שם העיר :
<h4>{טו}</h4>
<b>אל האבן .</b> על האבן :
<h4>{יח}</h4>
<b>ועד .</b> ענינו כמו ואפילו , וכן ( שמות ט ז ) : לא מת ממקנה ישראל עד אחד , ורצה לומר , אפילו אחד :
<h3>שמואל א פרק-ז</h3>
<h4>{א}</h4>
<b>קדשו .</b> הזמינו , כמו ( ירמיהו ו ד ) : קדשו עליה מלחמה :
<h4>{ב}</h4>
<b>שבת .</b> ענין עכבה : <b>וינהו .</b> מלשון נהי ויללה :
<h4>{ח}</h4>
<b>תחרש .</b> תשתוק , וכן ( בראשית לד ה ) : והחריש יעקב :
<h4>{ט}</h4>
<b>כליל .</b> מלשון כל , רצה לומר העלה כל בשר העולה , כמשפט האמור בה :
<h4>{יב}</h4>
<b>ובין השן .</b> שן הסלע היה שם , ונקרא המקום על שמו :
<h4>{טז}</h4>
<b>מדי .</b> מתי , רצה לומר , בכל שנה ושנה :
<h3>שמואל א פרק-ח</h3>
<h4>{ב}</h4>
<b>משנהו .</b> השני לו :
<h4>{ג}</h4>
<b>הבצע .</b> חמדת הממון , כמו ( שמות יח כא ) : שונאי בצע :
<h4>{ט}</h4>
<b>העד תעיד .</b> ענין התראה , על שם שדרך להתרות בפני עדים , למען לא יכחש לאחר זמן , כמו ( בראשית מג ג ) : העד העיד בנו : <b>משפט .</b> רוצה לומר הנהגה , ואם היא שלא כדין , וכן ( לעיל ב יג ) : ומשפט הכהנים :
<h4>{יא}</h4>
<b>ורצו .</b> ענין מהירת ההליכה :
<h4>{יג}</h4>
<b>לרקחות .</b> לעשות מעשה הבשמים , כמו ( שמות ל כה ) : מעשה רוקח : <b>ולטבחות .</b> מבשלות , כי הנה טובחות מה שמבשלות מן הבשר : <b>ולאופות .</b> מלשון אפיית הפת :
<h4>{יד}</h4>
<b>וזיתיכם .</b> פרדסי הזית :
<h4>{טו}</h4>
<b>וזרעיכם .</b> מלשון זריעה : <b>לסריסיו .</b> לשריו ומשרתיו :
<h4>{טז}</h4>
<b>הטובים .</b> רוצה לומר במראה :
<h4>{יט}</h4>
<b>וימאנו .</b> לא רצו :
<h3>שמואל א פרק-ט</h3>
<h4>{א}</h4>
<b>חיל .</b> ענין כח ואומץ :
<h4>{ב}</h4>
<b>משכמו .</b> מכתפו :
<h4>{ד}</h4>
<b>ואין .</b> לא מצאו בה :
<h4>{ה}</h4>
<b>יחדל .</b> ימנע :
<h4>{ז}</h4>
<b>נביא .</b> מלשון הבאה : <b>אזל .</b> הלך , כמו ( איוב יד יא ) : אזלו מים מני ים : <b>ותשורה .</b> דורון , כמו ( ישעיהו נז ט ) : ותשורי למלך בשמן :
<h4>{יא}</h4>
<b>לשאוב .</b> כן יקרא לקיחת המים , כמו ( שם יב יג ) : ושאבתם מים :
<h4>{יג}</h4>
<b>הקרואים .</b> המזומנים להסעודה , והוא מלשון קריאה : <b>כהיום .</b> כהעת הזאת , כי 'יום' יאמר גם על ענין 'עת' , וכן ( במדבר ח יז ) : ביום הכותי , והכ''ף באה לאמתת הדבר :
<h4>{טז}</h4>
<b>לנגיד .</b> למושל ושר :
<h4>{יז}</h4>
<b>ענהו .</b> ענין אמירה , כמו ( משלי טז א ) : מענה לשון : <b>יעצור .</b> ימשול , על שם שעוצר ומעכב בעמו מלעשות דבר שלא ברשות :
<h4>{יח}</h4>
<b>את שמואל .</b> אל שמואל : <b>אי זה .</b> איו זה :
<h4>{יט}</h4>
<b>ושלחתיך .</b> לפי שאין דרך ללכת בלא נטילת רשות , אמר ושלחתיך :
<h4>{כא}</h4>
<b>בן ימיני .</b> מבנימין : <b>הצעירה .</b> הקטנה , כמו ( דניאל ח ט ) : קרן אחת מצעירה :
<h4>{כב}</h4>
<b>לשכתה .</b> ענין חדר מה :
<h4>{כג}</h4>
<b>לטבח .</b> המבשל , הטובח מה שמבשל : <b>המנה .</b> ענין מנחה וחלק , כמו ( שמות כט כו ) : והיה לך למנה : <b>שים .</b> מלשון שימה :
<h4>{כד}</h4>
<b>והעליה .</b> רוצה לומר ואשר עליה , והוא הירך שעל השוק : <b>למועד .</b> לזמן :
<h4>{כו}</h4>
<b>השחר .</b> הוא האור הנוצץ טרם תצא השמש : <b>ואשלחך .</b> אלוה אותך , כמו ( בראשית יח טז ) : ואברהם הולך עמם לשלחם תרגם אונקלוס : לאלוואיהון :
<h4>{כז}</h4>
<b>כיום .</b> כעת :
<h3>שמואל א פרק-י</h3>
<h4>{א}</h4>
<b>פך .</b> שם כלי מה : <b>ויצוק .</b> ושפך : <b>וישקהו .</b> נשק לו :
<h4>{ב}</h4>
<b>עם קבורת רחל .</b> סמוך לקבורתה : <b>נטש .</b> עזב :
<h4>{ג}</h4>
<b>וחלפת .</b> ענין העברה , כמו ( שיר השירים ב יא ) חלף הלך לו : <b>נבל .</b> נאד :
<h4>{ה}</h4>
<b>נציבי .</b> פקידי פלשתים , מה שהציבו : <b>ופגעת .</b> ענין פגישה : <b>חבל .</b> סיעה , כמו ( תהלים קיט סא ) : חבלי רשעים : <b>נבל ותוף וגו' .</b> שמות מיני כלי זמר :
<h4>{ו}</h4>
<b>וצלחה .</b> ועברה , כמו ( שמואל ב יט יח ) : וצלחו הירדן :
<h4>{ח}</h4>
<b>תוחל .</b> תמתין , כמו ( בראשית ח י ) : ויחל עוד :
<h4>{ט}</h4>
<b>כהפנותו .</b> כאשר פנה : <b>שכמו .</b> כתפו :
<h4>{יא}</h4>
<b>שלשום .</b> יום השלישי שלפני היום :
<h4>{יג}</h4>
<b>ויכל .</b> כלה :
<h4>{יד}</h4>
<b>דוד .</b> אחי אביו : <b>אן .</b> אנה , ובאה בחסרון הה''א :
<h4>{יז}</h4>
<b>ויצעק .</b> ענין אסיפה , על כי באה בזעקת המאסף :
<h4>{יח}</h4>
<b>הלוחצים .</b> הדוחקים :
<h4>{כב}</h4>
<b>הלום .</b> פה : <b>נחבא .</b> מלשון מחבואה ומסתור : <b>אל הכלים .</b> כמו בכלים , וכן ( שמות כה כא ) : ואל הארון תתן , ומשפטו : <b>ובארון .</b> ( כד ) הראיתם . בה''א השאלה :
<h4>{כה}</h4>
<b>משפט .</b> חק הראוי :
<h4>{כז}</h4>
<b>ויבזהו .</b> מלשון בזיון : <b>כמחריש .</b> יאמר על חרשות האוזן , ועל השתיקה :
<h3>שמואל א פרק-יא</h3>
<h4>{א}</h4>
<b>ויחן .</b> מלשון חניה :
<h4>{ב}</h4>
<b>בנקור .</b> ענין נקיבה , כמו ( במדבר טז יד ) : העיני האנשים ההם תנקר :
<h4>{ג}</h4>
<b>הרף .</b> מלשון רפיון :
<h4>{ז}</h4>
<b>צמד .</b> זוג , על שם שדרכם ללכת מצומדים ומחוברים : <b>וינתחהו .</b> חתך כל אחד לנתחים , רוצה לומר לאברים :
<h4>{ח}</h4>
<b>בבזק .</b> שם מקום :
<h4>{ט}</h4>
<b>לאיש .</b> לכל איש : <b>כחום השמש .</b> כאשר יתחמם השמש בגבורתו , והוא חצי היום :
<h4>{יא}</h4>
<b>ראשים .</b> חלקים : <b>באשמורת .</b> מלשון משמר : <b>היום .</b> השמש קרויה יום , כמו ( בראשית ג ח ) : לרוח היום : <b>ויפוצו .</b> נתפזרו , כמו ( במדבר י לה ) : ויפוצו אויביך :
<h3>שמואל א פרק-יב</h3>
<h4>{ב}</h4>
<b>ושבתי .</b> השיבה הוא יותר מהזקנה : <b>הנם .</b> הנה הם :
<h4>{ג}</h4>
<b>ענו .</b> העידו , כמו ( שמות כ יג ) : לא תענה : <b>שור מי .</b> שור של מי : <b>עשקתי .</b> מלשון עושק וגזל : <b>רצותי .</b> ענין שבירת הגוף , וכן ( דברים כח לג ) : עשוק ורצוץ : <b>כופר .</b> פדיון :
<h4>{ו}</h4>
<b>את משה .</b> עם משה , רוצה לומר על ידו :
<h4>{ז}</h4>
<b>ואשפטה .</b> אתוכח , כמו ( יחזקאל כ ד ) : התשפוט אותם :
<h4>{ח}</h4>
<b>ויושיבום .</b> מלשון ישיבה :
<h4>{ט}</h4>
<b>וימכור .</b> מסרם , וכאלו מכרם :
<h4>{יא}</h4>
<b>ירובעל .</b> זה גדעון : <b>בדן .</b> בן דן , זה שמשון מבני דן :
<h4>{יד}</h4>
<b>תמרו .</b> מלשון מרי ומרד :
<h4>{יז}</h4>
<b>רבה .</b> גדולה :
<h4>{כא}</h4>
<b>התוהו .</b> הוא דבר שאין בו ממש , כמו ( בראשית א ב ) : והארץ היתה תוהו : <b>יועילו .</b> מלשון תועלת :
<h4>{כב}</h4>
<b>יטוש .</b> יעזוב : <b>הואיל .</b> רצה , כמו ( שמות ב כא ) : ויואל משה :
<h4>{כג}</h4>
<b>חלילה .</b> חולין וגנאי : <b>והוריתי .</b> אלמד , כמו ( ישעיהו כח ט ) : יורה דעה :
<h4>{כה}</h4>
<b>תספו .</b> ענין כליון , כמו ( ירמיהו ח יג ) : אסף אסיפם :
<h3>שמואל א פרק-יג</h3>
<h4>{ב}</h4>
<b>ויתר העם .</b> מותר העם :
<h4>{ג}</h4>
<b>נציב .</b> ממונה העומד על ישראל לגבות המס :
<h4>{ד}</h4>
<b>ויצעקו .</b> ענין אסיפה הבאה בצעקת המאסף :
<h4>{ו}</h4>
<b>צר .</b> מלשון צרה : <b>נגש .</b> נדחק ונלחץ , כמו ( ישעיהו נג ז ) : נגש והוא נענה : <b>ובחוחים .</b> בין הקוצים , כמו ( שיר השירים ב ב ) : כשושנה בין החוחים : <b>ובצריחים .</b> מגדלים גבוהים , וכן ( שופטים ט מו ) : צריח בית אל :
<h4>{ז}</h4>
<b>עודנו .</b> מלשון עוד : <b>חרדו .</b> מהרו בחרדה , כמו ( לקמן טז ד ) : ויחרדו זקני העיר לקראתו :
<h4>{ח}</h4>
<b>ויוחל .</b> ענין המתנה , כמו ( בראשית ח י ) : ויחל עוד :
<h4>{יב}</h4>
<b>חליתי .</b> התפללתי , כמו ( שמות לב יא ) : ויחל משה : <b>ואתאפק .</b> ואתחזק , כמו ( בראשית מה א ) : ולא יכול יוסף להתאפק :
<h4>{יג}</h4>
<b>נסכלת .</b> מלשון סכלות וטפשות :
<h4>{יז}</h4>
<b>ראשים .</b> חלקים :
<h4>{יח}</h4>
<b>הנשקף .</b> ענין הבטה , כמו ( שופטים ה כח ) בעד החלון נשקפה : <b>גי .</b> עמק : <b>הצבועים .</b> בה היו צבועים , ואמרו רבותינו ז''ל ( בבא קמא טז א ) שהוא אפעה , והוא בעל גוונים מחולפים כמנין ימות החמה , ולזה קרוי צבוע :
<h4>{יט}</h4>
<b>וחרש .</b> אומן ברזל :
<h4>{כ}</h4>
<b>ללטוש .</b> לחדד , כמו ( בראשית ד כב ) : לוטש כל חורש : <b>מחרשתו .</b> כלי המחרישה : <b>אתו .</b> שם כלי עשויה לחפור בו , כמו ( ישעיהו ב ד ) : <b>וכתתו חרבותם לאתים .</b> ובדברי רבותינו ז''ל ( בבא מציעא פב ב , ועוד ) קרויה מרא : <b>קרדומו .</b> גרזן , כמו ( שופטים ט מח ) : את הקרדומות : <b>מחרשתו .</b> כלי אומנות , כמו ( ישעיהו מד יג ) : חרש עצים :
<h4>{כא}</h4>
<b>הפצירה .</b> ענין רבוי , כמו ( בראשית יט ג ) : ויפצר בם , שהוא מרבית דברי פתוי : <b>פים .</b> פיות , ורצונו לומר חריצים וחדודים : <b>מחרשות .</b> הם כלי אומנות : <b>ולשלש קלשון .</b> שם כלי ברזל , עשויה לסלק בה הזבל , והיא בעלת שלש שינים , וכאלו אמר קלשון בעלת שלש : <b>ולהציב הדרבן .</b> רצה לומר לחדד הדרבן , להציבו ביושר בתוך מלמד הבקר , והוא המקל שמלמד בו הבקר לחרישה , והמחט שבראשו קרוי דרבן , וכן ( קהלת יב יא ) : דברי חכמים כדרבונות :
<h4>{כג}</h4>
<b>מצב .</b> תרגם יונתן : אסטרטיג , וכמו כן תרגם על נציב פלשתים ( לעיל פסוקים ג ד ) , והוא ענין פקידות ושלטנות : <b>אל מעבר .</b> אל צד :
<h3>שמואל א פרק-יד</h3>
<h4>{א}</h4>
<b>הלז .</b> הזה , כמו ( מלכים ב כג וז ) : מה הציון הלז :
<h4>{ד}</h4>
<b>המעברות .</b> מלשון עבר וצד : <b>על מצב .</b> אל מצב : <b>שן הסלע .</b> בולט היה כשן :
<h4>{ה}</h4>
<b>מצוק .</b> מוצב , וכן ( שמואל ב טו כד ) : ויציקו את ארון : <b>מול .</b> נגד :
<h4>{ו}</h4>
<b>מעצור .</b> ענין מניעה , כמו ( בראשית טז ב ) : עצרני ה' מלדח :
<h4>{ח}</h4>
<b>ונגלינו .</b> מלשון גלוי :
<h4>{ט}</h4>
<b>כה .</b> כן : <b>דומו .</b> המתינו , כמו ( יהושע י יב ) : שמש בגבעון דום : <b>הגיענו .</b> מלשון הגעה : <b>תחתינו .</b> במקומינו :
<h4>{יא}</h4>
<b>החורים .</b> מלשון חור ונקב :
<h4>{יב}</h4>
<b>ויענו .</b> ענין אמירה :
<h4>{יד}</h4>
<b>מענה .</b> הוא הקו הישר , שיחרוש החורש כשיעור הראוי , וחוזר וחורש אצלו כמדתו , עד כלותו כל השדה , כמו ( תהלים קכט ג ) : האריכו למעניתם : <b>צמד .</b> זוג :
<h4>{טו}</h4>
<b>ותרגז .</b> ענין רעדה :
<h4>{טז}</h4>
<b>הצופים .</b> העומדים במקום גבוה , ומשם צופים למרחוק לראות מה נעשה במלחמה : <b>ההמון .</b> העם רב : <b>נמוג .</b> ענין המסה , ורוצה לומר , מוכה ומנוגע : <b>והלום .</b> ענין הכאה , כמו ( שופטים ה כו ) : והלמה סיסרא :
<h4>{יז}</h4>
<b>פקדו .</b> ענין השגחה , כמו ( ירמיהו טו טו ) : זכרני ופקדני :
<h4>{יח}</h4>
<b>הגישה .</b> הקריבה : <b>ובני ישראל .</b> הוי''ו היא במקום עם , וכן ( שמות א ה ) : ויוסף היה במצרים , ורוצה לומר עם יוסף :
<h4>{יט}</h4>
<b>אסוף .</b> ענין הכנסה , כמו ( בראשית מט לג ) : ויאסוף רגליו :
<h4>{כ}</h4>
<b>ויזעק .</b> ענין אסיפה :
<h4>{כב}</h4>
<b>וידבקו .</b> רוצה לומר רדפו להתקרב אליהם :
<h4>{כד}</h4>
<b>נגש .</b> קרב : <b>ויואל .</b> מלשון אלה ושבועה : <b>טעם .</b> הלוקח אל פיו מעט מן המאכל ואין בה לרדת חדרי בטן , יקרא טעימה :
<h4>{כה}</h4>
<b>ביער .</b> הקנים שגדל בהם הדבש , יקראו יער , כמו ( שיר השירים ה א ) : אכלתי יערי עם דבשי :
<h4>{כו}</h4>
<b>הלך .</b> מלשון הליכה , ורוצה לומר זב :
<h4>{כז}</h4>
<b>ותארנה .</b> מלשון אורה :
<h4>{כט}</h4>
<b>עכר .</b> ענין השחתה ובלבול , כמו ( בראשית לד ל ) : עכרתם אותי : <b>אורו .</b> מלשון אור :
<h4>{ל}</h4>
<b>לוא .</b> כמו אם : <b>משלל .</b> מבזה : <b>רבתה .</b> מלשון רבוי :
<h4>{לב}</h4>
<b>ויעט .</b> ענין פריחה , כמו ( לקמן כה יד ) : ויעט בהם , ורוצה לומר במהירות רב :
<h4>{לג}</h4>
<b>בגדתם .</b> פשעתם : <b>גלו .</b> גלגלו :
<h4>{לד}</h4>
<b>פוצו .</b> התפזרו , כמו ( שמות ה יב ) : ויפץ העם : <b>שיהו .</b> שה שלו : <b>בזה .</b> במקום הזה :
<h4>{לה}</h4>
<b>אותו .</b> עמו :
<h4>{לו}</h4>
<b>ונבוזה .</b> מלשון בזה ושלל : <b>הלום .</b> לפה , כמו ( שם ג ה ) : אל תקרב הלום :
<h4>{לח}</h4>
<b>פנות .</b> מלשון פינה וזויות :
<h4>{לט}</h4>
<b>ישנו .</b> מלשון יש :
<h4>{מ}</h4>
<b>לעבר .</b> לצד :
<h4>{מא}</h4>
<b>הבה .</b> תנה , כמו ( בראשית כט כא ) : הבה את אשתי : <b>תמים .</b> מלשון תם , רוצה לומר דבר שלם ואמת :
<h4>{מז}</h4>
<b>ירשיע .</b> יחריד ויבלבל , וכן ( איוב לד כט ) : והוא ישקיט ומי ירשיע , והוא על שם שנכון ביד הרשע חרדה ובלבול :
<h4>{מח}</h4>
<b>ויעש .</b> ענין אסיפה , כמו ( במדבר כד יח ) : וישראל עושה חיל : <b>חיל .</b> אנשי חיל : <b>שוסהו .</b> ענין דריכה ורמיסה , כמו ( שופטים ב יד ) : שוסים וישוסו :
<h4>{נב}</h4>
<b>בן חיל .</b> הוא היודע תחבולות המלחמה : <b>ויאספהו .</b> הכניסו אליו :
<h3>שמואל א פרק-טו</h3>
<h4>{ב}</h4>
<b>פקדתי .</b> ענין זכרון : <b>שם .</b> מלשון שימה :
<h4>{ג}</h4>
<b>והחרמתם .</b> ענין כליון וכריתה : <b>מעולל .</b> הוא הרך בשנים , כמו ( ישעיהו סה כ ) : עול ימים והוא גדול מן היונק :
<h4>{ד}</h4>
<b>וישמע .</b> ענין אסיפה הבאה בשמיעת קול המאסף , וכן ( ירמיהו נ כט ) : השמיעו אל בבל רבים : <b>ויפקדם .</b> ענין מנין ומספר : <b>בטלאים .</b> שם מקום , כמו ( יהושע טו כד ) : <b>זיף וטלם ובעלות .</b> ורבותינו ז''ל אמרו ( יומא כב ב ) : בטלאים ממש , לפי שאסור למנות את ישראל לגולגולת , ומנאם בטלאים , וכל אחד לקח טלה מעדר שאול , והחזירו למקום מיוחד , ומנו הטלאים וידעו מספר בני ישראל : <b>רגלי .</b> הולכי רגל , לא רוכבים :
<h4>{ה}</h4>
<b>וירב .</b> מלשון מריבה ומלחמה :
<h4>{ו}</h4>
<b>הקיני .</b> משפחת הקיני , מבני חובב חותן משה : <b>אוסיפך .</b> ענין כליון :
<h4>{ח}</h4>
<b>ויתפש .</b> ענין אחיזה :
<h4>{ט}</h4>
<b>והמשנים .</b> מלשון שנים , רוצה לומר כפולים בבשר ושמנים , ודוגמתו ( עזרא א י ) : כפורי זהב משנים , ורוצה לומר כפולים : <b>הכרים .</b> הכבשים השמנים : <b>ולא אבו .</b> ולא רצו : <b>וכל המלאכה .</b> המקנה , נקראת מלאכה , לפי שבו עבודת האדם בעל המקנה , ובו יעסוק , כמו ( בראשית לג יד ) : לרגל המלאכה : <b>נמבזה .</b> בזויה : <b>ונמס .</b> רוצה לומר דבר הנשחת :
<h4>{יא}</h4>
<b>נחמתי .</b> ענין הפוך מחשבה :
<h4>{יב}</h4>
<b>מציב .</b> ענינו עשיה והעמדה : <b>יד .</b> מקום :
<h4>{טז}</h4>
<b>הרף .</b> מלשון רפיון :
<h4>{יט}</h4>
<b>ותעט .</b> ענין פריחה , כמו ( לקמן כה יד ) : ויעט בהם , ורוצה לומר מהירות ההליכה :
<h4>{כא}</h4>
<b>ראשית החרם .</b> מיטב מדבר הנחרם , כמו ( עמוס ו ו ) : וראשית שמנים ימשחו :
<h4>{כב}</h4>
<b>החפץ .</b> ענין רצון : <b>להקשיב .</b> לשמוע :
<h4>{כג}</h4>
<b>ואון .</b> ענין דבר תוהו ושקר , כמו ( זכריה י ב ) : התרפים דברו און : <b>ותרפים .</b> הוי''ו יתירה , כמו ( תהלים עו ז ) : נרדם ורכב : <b>הפצר .</b> ענין רבוי הדברים , כמו ( בראשית יט ג ) : ויפצר בם : <b>יען .</b> בעבור :
<h4>{כה}</h4>
<b>שא .</b> ענין מחילה :
<h4>{כז}</h4>
<b>בכנף .</b> בקצה שפולי המעיל , כמו ( לקמן כד ד ) : ויכרת את כנף המעיל :
<h4>{כט}</h4>
<b>נצח .</b> ענין חוזק והתגברות , כמו ( איכה ג יח ) : אבד נצחי , ועל המקום יאמר , שהוא חוזקן של ישראל : <b>ינחם .</b> ענין הפוך מחשבה :
<h4>{לב}</h4>
<b>מעדנות .</b> ענין קשור , כמו ( איוב לח לא ) : התקשר מעדנות כימה : <b>אכן .</b> באמת :
<h4>{לג}</h4>
<b>שכלה .</b> מי שבניו מתים , קרוי שכול , כמו ( בראשית כז מה ) : למה אשכל : <b>וישסף .</b> תרגומו ופשח , והוא הבקיעה לשנים , כמו ( איכה ג יא ) : <b>ויפשחני .</b> ובדברי רבותינו ז''ל ( בבא בתרא נד א ) : מאן דפשח דקלא :
<h4>{לה}</h4>
<b>יסף .</b> מלשון הוספה :
<h3>שמואל א פרק-טז</h3>
<h4>{א}</h4>
<b>קרנך .</b> כלי מה , עשוי דמות קרן : <b>בית הלחמי .</b> בית לחם :
<h4>{ג}</h4>
<b>בזבח .</b> באכילת בשר הזבח :
<h4>{ד}</h4>
<b>ויחרדו .</b> מהרו בחרדה :
<h4>{ה}</h4>
<b>התקדשו .</b> ענין הזמנה , כמו ( ירמיהו ו ד ) : קדשו עליה למלחמה :
<h4>{ט}</h4>
<b>שמה .</b> הוא שמעא :
<h4>{יא}</h4>
<b>התמו .</b> מלשון תם והשלמה : <b>שאר .</b> נשאר : <b>נסוב .</b> הישיבה לאכילה קרויה מסיבה , כי דרכם היה לשבת מסובים :
<h4>{יב}</h4>
<b>אדמוני .</b> מראה אדום : <b>עם יפה עינים .</b> רוצה לומר ויפה עינים , וכן ( עמוס ד י ) : עם שבי סוסיכם : <b>רואי .</b> מראה : <b>קום .</b> הוא ענין זרוז :
<h4>{יג}</h4>
<b>ותצלח .</b> ועבר , כמו ( לעיל י י ) : ותצלח עליו רוח אלהים : <b>רוח ה' .</b> רוח גבורה מה' :
<h4>{יד}</h4>
<b>ובעתתו .</b> מלשון בעתה וחרדה : <b>רוח רעה .</b> רוח מחריד ומרעיד :
<h4>{יח}</h4>
<b>ונבון דבר .</b> מבין כל דבר חכמה :
<h3>שמואל א פרק-יז</h3>
<h4>{א}</h4>
<b>באפס דמים .</b> שם מקום :
<h4>{ד}</h4>
<b>הבנים .</b> מלשון בין : <b>וזרת .</b> רוצה לומר השעור מן האגודל עד האצבע הקטנה הקרויה זרת , וכן ( שמות כח טז ) : זרת ארכו :
<h4>{ה}</h4>
<b>וכובע .</b> כובע בכ''ף , וקובע בקו''ף , הוא אחד , והוא כלי מגן על הראש , כמו ( יחזקאל כג כד ) : צנה ומגן וקובע : <b>ושריון קשקשים .</b> מין מלבוש להגן ממכת חרב , ( ז ) כמנור אורגים . הוא עץ עב ועגול , שהאורג כורך עליו חוטי השתי , ובמשנה קרויה כובד ( שבת קיג א ) . ותרגומו : כאכסן דגרדאין , וכמו כן תרגם על ( שופטים טז יד ) : היתד הארג , אכסן דגרדאין : <b>ולהבת .</b> כן יקרא ברזל החנית , על שם שמבהיק הלהב כשהוא מלוטש , וכן ( איוב לט כב ) : להב חנית : <b>הצנה .</b> הוא כעין מגן , וכן ( מלכים א י טז ) : מאתים צנה :
<h4>{ח}</h4>
<b>מערכות .</b> מלשון עריכה וסדור : <b>ברו .</b> בררו ובחרו :
<h4>{ט}</h4>
<b>יוכל .</b> מלשון יכולת והתחזקות :
<h4>{יא}</h4>
<b>ויחתו .</b> ענין פחד ושבר :
<h4>{יג}</h4>
<b>ומשנהו .</b> השני לו :
<h4>{יז}</h4>
<b>איפת .</b> שם מידה , איפה : <b>הקליא .</b> קמת הקליות , כמו ( ויקרא כג יד ) : ולחם וקלי , והוא קמח משבלים צלוים : <b>והרץ .</b> לך במרוצה ומהר :
<h4>{יח}</h4>
<b>חריצי החלב .</b> תרגם יונתן : גובנין דחלבא , ואולי יקראו כן , על שדרך הגבינה לחתכו במדה בעת עשותו , והוא מלשון ( איוב יד ה ) : אם חרוצים ימיו : <b>תפקוד .</b> ענין השגחה , כמו ( לעיל יד וז ) : פקדו נא וראו : <b>ערובתם .</b> ענין משכון , כמו ( בראשית לח יח ) : מה הערבון :
<h4>{כ}</h4>
<b>ויטוש .</b> ועזב :
<h4>{כה}</h4>
<b>הראיתם .</b> בה''א השאלה : <b>חפשי .</b> בני חורין :
<h4>{כו}</h4>
<b>הלז .</b> הזה :
<h4>{כח}</h4>
<b>נטשת .</b> עזבת : <b>במדבר .</b> מקום המרעה היה סמוך אל המדבר :
<h4>{לד}</h4>
<b>ואת הדוב .</b> ועם הדוב :
<h4>{לה}</h4>
<b>והחזקתי .</b> ואחזתי :
<h4>{לח}</h4>
<b>מדיו .</b> מלבושיו , כמו ( לעיל ד יב ) : ומדיו קרועים :
<h4>{לט}</h4>
<b>ויאל .</b> ורצה , כמו ( שמות ב כא ) : ויואל משה : <b>כי לא נסה .</b> אלא לא נסה , והוא מלשון נסיון ובחינה :
<h4>{מ}</h4>
<b>חלוקי אבנים .</b> אבנים חלקים , הניח לקלעותם ולזרקם : <b>ובילקוט .</b> הוא כעין שק עשוי מעור , ישים בו הרועה חפציו ומה שלוקט בדרך מהלכו , ולזה יקרא ילקוט : <b>וקלעו .</b> הוא הדבר אשר יזרוק בו האבן :
<h4>{מב}</h4>
<b>עם יפה מראה .</b> כמו ויפה מראה :
<h4>{מו}</h4>
<b>יסגרך .</b> ענין מסירה , כמו ( עמוס א ו ) : להסגיר לאדום : <b>פגר .</b> כן יקרא גוף המת :
<h4>{מז}</h4>
<b>יהושיע .</b> מלשון תשועה :
<h4>{מט}</h4>
<b>ויקלע .</b> זרק האבן בכלי הקלע : <b>ותטבע .</b> מלשון טביעה :
<h4>{נא}</h4>
<b>וישלפה .</b> הוציאה , כמו ( שופטים ח כ ) : ולא שלף הנער חרבו : <b>מתערה .</b> הוא תיק החרב , כמו ( יחזקאל כא לה ) : השב אל תערה :
<h4>{נב}</h4>
<b>ויריעו .</b> מלשון תרועה : <b>עד בואך גיא .</b> עד אשר תבוא לגיא , וכאלו מדבר עם מי שמכיר המקום :
<h4>{נג}</h4>
<b>מדלוק .</b> מרדוף , כמו ( בראשית לא לו ) : כי דלקת אחרי : <b>וישסו .</b> רמסו , או בזזו :
<h4>{נו}</h4>
<b>העלם .</b> הנער , כמו ( לקמן כ כב ) : ואם כה אומר לעלם :
<h3>שמואל א פרק-יח</h3>
<h4>{א}</h4>
<b>נקשרה .</b> מרוב האהבה , כאלו נפשו קשורה בנפשו ונתחברה בה , והוא מלשון מליצה , וכן ( בראשית מד ל ) : ונפשו קשורה בנפשו :
<h4>{ב}</h4>
<b>נתנו .</b> ענין עזיבה , כמו ( במדבר כא כג ) : ולא נתן סיחון :
<h4>{ד}</h4>
<b>ויתפשט .</b> ענין הסרת המלבוש : <b>המעיל .</b> שם מלבוש חשוב : <b>ומדיו .</b> יתר המלבושים : <b>ועד חרבו .</b> ואפילו חרבו :
<h4>{ה}</h4>
<b>ישכיל .</b> יצליח , כי המצליח נראה הוא כעושה בהשכל :
<h4>{ו}</h4>
<b>לשיר .</b> לשורר : <b>והמחולות .</b> שם כלי שיר , כמו ( שמות טו כ ) : בתופים ובמחולות : <b>ובשלשים .</b> כלי שיר בעלת שלשת יתרים :
<h4>{ז}</h4>
<b>ותענינה .</b> ענין הרמת קול , כמו ( דברים כז יד ) : וענו הלוים וגו' קול רם : <b>המשחקות .</b> משמחות : <b>ברבבותיו .</b> רבבה הוא עשרת אלפים :
<h4>{ח}</h4>
<b>נתנו .</b> ענינו האמירה על הדבר , וכן ( לעיל א טז ) : אל תתן את אמתך :
<h4>{ט}</h4>
<b>עוין .</b> מלשון עין , ומלשון עיון , ורוצה לומר תמיד היה מעיין ומחשב בו בעין רעה :
<h4>{י}</h4>
<b>ותצלח .</b> ועברה : <b>ויתנבא .</b> תרגם יונתן : ואשתטי , רוצה לומר היה מדבר דברי שטות , ואמר לשון נבואה , כי הנביא והשוטה מדברים דברי רמזים , זה לנבואתו וזה לשטותו :
<h4>{יא}</h4>
<b>ויטל .</b> השליך , כמו ( יונה א ה ) : ויטילו את הכלים : <b>ובקיר .</b> בכותל :
<h4>{יד}</h4>
<b>לכל דרכיו .</b> בכל דרכיו , הלמ''ד במקום בי''ת , כמו ( ויקרא כו ז ) : לפניכם לחרב : <b>משכיל .</b> מצליח :
<h4>{טו}</h4>
<b>ויגר .</b> פחד , כמו ( במדבר כב ג ) : ויגר מואב :
<h4>{כב}</h4>
<b>בלט .</b> בחשאי , כמו ( שופטים ד כא ) : ותבוא אליו בלט :
<h4>{כג}</h4>
<b>הנקלה .</b> מלשון קל : <b>רש .</b> עני : <b>ונקלה .</b> הוא הפך המכובד :
<h4>{כה}</h4>
<b>במוהר .</b> מתן הבתולות נקרא מוהר , כמו ( שמות כב טז ) : כמוהר הבתולות :
<h4>{כו}</h4>
<b>מלאו .</b> נשלמו :
<h4>{כט}</h4>
<b>ויאסף .</b> כמו ויוסף בוי''ו : <b>לרא .</b> מלשון מורא ופחד :
<h4>{ל}</h4>
<b>מדי .</b> בכל זמן , וכן ( לעיל א ז ) : מדי עלותה : <b>שכל .</b> הצליח : <b>וייקר .</b> מלשון יקר ומכובד :
<h3>שמואל א פרק-יט</h3>
<h4>{ב}</h4>
<b>ונחבאת .</b> תשב במחבואה :
<h4>{י}</h4>
<b>ויפטר .</b> ענין השלוח ממקומו , וכן ( דברי הימים ב כג ח ) : כי לא פטר יהוידע :
<h4>{יב}</h4>
<b>בעד החלון .</b> דרך החלון :
<h4>{יג}</h4>
<b>התרפים .</b> הם העשויים בצורת אדם , מהם לעבודה זרה , ומהם לצורת אדם ידוע , והנשים היו עושות על צורת בעליהן , להסתכל בתארו מרוב האהבה : <b>כביר העזים .</b> תרגם יונתן : נודא דעיזא : <b>מראשותיו .</b> מלשון ראש :
<h4>{טו}</h4>
<b>לראות .</b> רוצה לומר לבקרו , וכן תרגומו : למסעד , וכמו כן תרגם על ( מלכים ב ח כט ) : 'לראות את יורם וגו' כי חולה הוא' , אבל בכל מקום מתרגם 'למחזי' :
<h4>{טז}</h4>
<b>אל המטה .</b> כמו על המטה , וכן ( יחזקאל יח ו ) : אל ההרים לא אכל :
<h4>{כ}</h4>
<b>להקת .</b> קבוצת , והוא הפוך ממלת קהלת , וכמו כבש כשב : <b>נצב עליהם .</b> רוצה לומר ממונה עליהם להורותם דרכי הנבואה , כמו ( רות ב ה ) : הנצב על הקוצרים :
<h4>{כב}</h4>
<b>איפה .</b> כמו איה פה :
<h3>שמואל א פרק-כ</h3>
<h4>{ג}</h4>
<b>ואולם .</b> ואבל : <b>כפשע .</b> מלשון פסיעה וצעדה :
<h4>{ו}</h4>
<b>פקוד .</b> ענץ זכרון והשגחה , כמו ( בראשית כא א ) : וה' פקד את שרה : <b>נשאול .</b> מלשון שאלה ובקשה : <b>לרוץ .</b> לילך במרוצה ומהר : <b>הימים .</b> השנה , כמו ( ויקרא כה כט ) : ימים תהיה גאולתו :
<h4>{ז}</h4>
<b>כה .</b> כן : <b>כלתה .</b> ענין סוף וגמר :
<h4>{י}</h4>
<b>יענך .</b> ישיבך : <b>קשה .</b> תשובה קשה :
<h4>{יב}</h4>
<b>אחקור .</b> מלשון חקירה ודרישה :
<h4>{טו}</h4>
<b>ולא תכרית .</b> רצה לומר לא תמנע :
<h4>{יח}</h4>
<b>ונפקדת .</b> ענין זכרון : <b>יפקד .</b> ענינו חסרון , כמו ( במדבר לא מט ) : ולא נפקד ממנו איש :
<h4>{יט}</h4>
<b>האזל .</b> ענין הלוך , כמו ( איוב יד יא ) : אזלו מים מני ים , ורצה לומר סימן להולכי אורח :
<h4>{כ}</h4>
<b>צדה .</b> מלשון צד : <b>אורה .</b> אשליך , כמו ( שמות טו ד ) : ירה בים : <b>למטרה .</b> הוא הדבר אשר המורים מכוונים להשליך בו , כמו ( איכה ג יב ) : כמטרא לחץ :
<h4>{כא}</h4>
<b>והנה .</b> להצד הזה :
<h4>{כב}</h4>
<b>לעלם .</b> לנער , כמו ( לעיל וז נו ) : בן מי זה העלם :
<h4>{כה}</h4>
<b>ויפקד .</b> מענין חסרון :
<h4>{כו}</h4>
<b>מאומה .</b> כלל לא : <b>בלתי .</b> ענינו כמו 'בל' ו'לא' :
<h4>{כט}</h4>
<b>אמלטה .</b> ענין הצלה והשמטה מדבר מה :
<h4>{ל}</h4>
<b>נעות .</b> מלשון עון ופשע : <b>המרדות .</b> מלשון מרד : <b>לבן ישי .</b> כמו בבן ישי , ובא הלמ''ד במקום הבי''ת , וכן ( תהלים ט ה ) : ישבת לכסא , ומשפטו : <b>בכסא .</b> ערוה . ענינו הגלות הדופי , כמו ( דברים כד ה ) : ערות דבר :
<h4>{לא}</h4>
<b>תכון .</b> מלשון הכנה וקיום : <b>בן מות .</b> איש מות :
<h4>{לג}</h4>
<b>ויטל .</b> השליך :
<h4>{לה}</h4>
<b>למועד .</b> מקום המיועד וקבוע , וכאשר יאמר על זמן קבוע , כמו כן יאמר על מקום קבוע , וכן ( איוב ל כג ) ובית מועד לכל חי :
<h4>{לו}</h4>
<b>מורה .</b> מלשון יריה והשלכה :
<h4>{לז}</h4>
<b>אחרי הנער .</b> רצה לומר אל הנער כשהוא אחריו :
<h4>{לח}</h4>
<b>חושה .</b> גם היא כענין מהירות , כמו ( תהלים לח כג ) : חושה לעזרתי , וכפל הדבר במלות שונות :
<h4>{מא}</h4>
<b>הגדיל .</b> מלשון גודל ורבוי :
<h3>שמואל א פרק-כא</h3>
<h4>{ב}</h4>
<b>נבה .</b> היא נוב , והה''א בסופה , במקום למ''ד בתחילתה :
<h4>{ג}</h4>
<b>יודעתי .</b> כמו הודעתי : <b>פלוני .</b> מלשון פלא ומכוסה : <b>אלמוני .</b> מלשון , אלם , ורצה לומר אין לגלות המקום ולאומרה , כאלם לא יפתח פיו , וכן ( מלכים ב ו ח ) : אל מקום פלוני אלמוני תחנותי :
<h4>{ד}</h4>
<b>תחת ידך .</b> רוצה לומר ברשותך :
<h4>{ה}</h4>
<b>חול .</b> חולין :
<h4>{ו}</h4>
<b>עצורה .</b> מנועה , כמו ( דברים יא וז ) : ועצר את השמים : <b>לנו .</b> רוצה לומר מעמנו : <b>כתמול שלשם .</b> רוצה לומר כתמול השלישי שלפני היום : <b>דרך חול .</b> רוצה לומר ענין חולין :
<h4>{ז}</h4>
<b>המוסרים .</b> מלשון הסרה :
<h4>{ח}</h4>
<b>נעצר .</b> מעוכב , כמו ( שופטים יג טו ) : נעצרה נא אותך : <b>האדומי .</b> שהיה גר באדום , אבל היה ישראל מלידה : <b>אביר .</b> ענין חוזק , כמו ( בראשית מט כד ) : אביר יעקב , ורוצה לומר גדול וחשוב :
<h4>{ט}</h4>
<b>ואין .</b> בחיר''ק כמו בציר''י , וכן ( לעיל ד כא ) : אי כבוד : <b>פה .</b> כאן : <b>כלי .</b> תרגם יונתן : מני : <b>נחוץ .</b> ענין מהירות רב , וכן תרגם יונתן : בבהילו :
<h4>{י}</h4>
<b>לוטה .</b> מכורך ומעוטף , כמו ( מלכים א יט יג ) : וילט פניו באדרתו : <b>בשמלה .</b> בבגד : <b>האפוד .</b> הוא שם כולל גם לחושן : <b>זולתה .</b> חוץ ממנה : <b>בזה .</b> במקום הזה :
<h4>{יב}</h4>
<b>יענו .</b> ענין הרמת קול , כמו ( דברים כז יד ) : וענו הלוים קול רם : <b>במחולות .</b> שם כלי זמר :
<h4>{יד}</h4>
<b>וישנו .</b> מלשון השתנות וחלוף : <b>טעמו .</b> ענין דבור החכמה , כמו ( איוב יב כ ) : וטעם זקנים יקח : <b>ויתהולל .</b> ענין סכלות , כמו ( שם פסוק וז ) : ושופטים יהולל : <b>ויתו .</b> ענין רושם ושריטה , כמו ( יחזקאל ט ד ) : והתוית תיו : <b>רירו .</b> רוקו , כמו ( איוב ו ו ) : בריר חלמות :
<h4>{טו}</h4>
<b>משתגע .</b> מראה בעצמו ענין שגעון :
<h3>שמואל א פרק-כב</h3>
<h4>{ב}</h4>
<b>מצוק .</b> ענין צרה , כמו ( תהלים קיט קמג ) : צר ומצוק מצאוני , ורוצה לומר מי שיש לו מצוקה מאויביו : <b>נושא .</b> ענין הלואה , כמו ( שם קט יא ) : ינקש נושה , ורוצה לומר מי שיש אצלו הלואה מאחרים : <b>מר נפש .</b> עני ורש , כמו שכתוב ( משלי לא ו ) : ויין למרי נפש ישתה וישכח רישו :
<h4>{ד}</h4>
<b>וינחם .</b> וינהגם , כמו ( שמות יג יז ) : ולא נחם אלהים : <b>במצודה .</b> ענין מקום משומר , או מגדל , או סלע , או מערה , כמו ( יחזקאל יט ט ) : יביאהו במצדות :
<h4>{ו}</h4>
<b>האשל .</b> האילן , כמו ( בראשית כא לג ) : ויטע אשל :
<h4>{ח}</h4>
<b>קשרתם .</b> ענין אגודת אנשים בחבור עצת מרד :
<h4>{י}</h4>
<b>וצידה .</b> מזון : ( , ז ) לרצים . הרצים רגלי לפני מרכבתו : <b>עליו .</b> אצלו לשמשו : <b>סבו .</b> סובו מפה ללכת להמיתם : <b>ולא אבו .</b> ולא רצו : <b>לפגוע .</b> ענין מכת מות , כמו ( שמואל ב א טו ) : גש פגע בו :
<h3>שמואל א פרק-כג</h3>
<h4>{א}</h4>
<b>שוסים .</b> בוזזים , כמו ( תהלים מד יא ) : ומשנאינו שסו למו :
<h4>{ג}</h4>
<b>ואף כי .</b> הוא ענין כל שכן וקל וחומר , כמו ( יחזקאל טו ה ) . ואף כי אש : <b>מערכות .</b> אנשי המלחמה יקראו כן , כשהם ערוכים וסדורים להלחם :
<h4>{ו}</h4>
<b>אפוד .</b> זה יאמר על האפוד והחושן עם האורים ותומים , וכן ( הושע ג ד ) : אין אפוד ותרפים :
<h4>{ז}</h4>
<b>נכר .</b> מסר , וכן ( דברים לב ל ) : כי צורם מכרם : <b>ובריח .</b> הוא כעין מטה , עשוי לסגור בו הדלתות מבפנים :
<h4>{ח}</h4>
<b>וישמע .</b> ענין אסיפה הבאה משמיעת קול המאסף , כמו ( ירמיהו נא כז ) : השמיעו עליה ממלכות : <b>לצור .</b> ענינו הסבו על העיר להצר לה ולכבשה :
<h4>{ט}</h4>
<b>מחריש .</b> ענין מחשבה , כמו ( משלי ג כט ) : אל תחרוש על רעך רעה :
<h4>{יא}</h4>
<b>היסגרני .</b> ענין מסירה , כמו ( עמוס א ו ) : להסגיר לאדום : <b>בעלי .</b> אדוני , כמו ( שמות כב יד ) : אם בעליו עמו :
<h4>{יג}</h4>
<b>ויחדל .</b> ומנע :
<h4>{יד}</h4>
<b>במצדות .</b> במקומות משומרים :
<h4>{טו}</h4>
<b>בחורשה .</b> ביער , כמו ( יחזקאל לא ג ) : <b>חורש מצל , ורוצה לומר סעיף .</b> ( יז ) למשנה . שני למלכות :
<h4>{כ}</h4>
<b>אות .</b> ענין רצון ותשוקה , כמו ( תהלים קלב יג ) : אוה למושב לו :
<h4>{כב}</h4>
<b>הכינו .</b> מלשון הכנה : <b>ערום יערים .</b> מלשון ערמה :
<h4>{כג}</h4>
<b>המחבואים .</b> מלשון מחבואה ומסתור : <b>אל נכון .</b> כמו בנכון , וכן ( שמות כה כא ) : ואל הארון , ומשפטו : <b>ובהארון .</b> ונכון , רוצה לומר דבר ברור ומכוון : <b>ישנו .</b> מלשון יש : <b>וחפשתי .</b> ענין חקירה :
<h4>{כד}</h4>
<b>בערבה .</b> תרגם יונתן : במישרא :
<h4>{כו}</h4>
<b>נחפז .</b> מלשון חפזון ומהירות : <b>עוטרים .</b> מסבבים , כעטרה המסבבת את הראש : <b>לתפשם .</b> ענין האחוזה בחזקה :
<h4>{כז}</h4>
<b>פשטו .</b> התפזרו כדרך הנלחמים , וכן ( לקמן כז י ) : אל פשטתם היום :
<h3>שמואל א פרק-כד</h3>
<h4>{ג}</h4>
<b>בחור .</b> כל אחד היה נבחר :
<h4>{ד}</h4>
<b>גדרות הצאן .</b> דיר שהצאן רובצים בה : <b>להסך את רגליו .</b> לעשות צרכיו בנקבים , כי דרך הצנועים לסכך ולכסות הרגלים , וכן ( שופטים ג כד ) : אך מסיך הוא את רגליו : <b>בירכתי .</b> בסוף , וכן ( שמות כו כב ) : ולירכתי המשכן ימה :
<h4>{ה}</h4>
<b>כנף המעיל .</b> שפולי המעיל : <b>בלט .</b> בחשאי , כמו ( לעיל יח כב ) : דברו אל דוד בלט :
<h4>{ח}</h4>
<b>וישסע .</b> ענין בקיעה וסדיקה , כמו ( שופטים יד ו ) : וישסעהו כשסע הגדי :
<h4>{ט}</h4>
<b>ויקוד .</b> כפף הקדקוד : <b>אפים .</b> מלשון פנים :
<h4>{יב}</h4>
<b>ואבי .</b> ענין גדול ושר , כמו האב על בנו . או לפי שהיה חותנו , חשבו כאב : <b>צודה .</b> אורב , כמו ( שמות כא יג ) : ואשר לא צדה :
<h4>{יד}</h4>
<b>הקדמוני .</b> רוצה לומר האמור בימים הקדמונים :
<h4>{טו}</h4>
<b>פרעוש .</b> היא כינה שחורה , הקופצת ממקום למקום :
<h4>{טז}</h4>
<b>וירב .</b> מלשון מריבה :
<h4>{יז}</h4>
<b>בני .</b> רצה לומר חמלת עלי כבן על האב . או לפי שהיה חתנו , חשבו כבן :
<h4>{יח}</h4>
<b>גמלתני .</b> ענין תשלומין המעשה :
<h4>{יט}</h4>
<b>סגרני .</b> מסרני :
<h4>{כא}</h4>
<b>וקמה .</b> מלשון קיום :
<h4>{כב}</h4>
<b>תשמיד .</b> ענין כליון :
<h3>שמואל א פרק-כה</h3>
<h4>{ב}</h4>
<b>במעון , בכרמל .</b> מנחלת יהודה היו , כמו שכתוב ( יהושע טו נה ) : מעון כרמל וזיף :
<h4>{ז}</h4>
<b>נפקד .</b> נחסר : <b>מאומה .</b> כלל לא :
<h4>{ח}</h4>
<b>בנו .</b> כמו באנו , ותחסר האל''ף :
<h4>{ט}</h4>
<b>וינוחו .</b> מלשון מנוחה , רוצה לומר נחו מדבריהם :
<h4>{י}</h4>
<b>המתפרצים .</b> ענין התחזקות , כמו ( בראשית לח כט ) : מה פרצת עליך פרץ :
<h4>{יא}</h4>
<b>טבחתי .</b> זבחתי : <b>לגוזזי .</b> להאנשים הגוזזים צאני :
<h4>{יד}</h4>
<b>ויעט .</b> ענין הפרחה , כמו ( לעיל טו יט ) : ותעט אל השלל :
<h4>{טו}</h4>
<b>הכלמנו .</b> מלשון כלימה : <b>פקדנו .</b> ענין חסרון :
<h4>{יז}</h4>
<b>בן בליעל .</b> איש רשע , בלי עול מקום :
<h4>{יח}</h4>
<b>נבלי .</b> נאדות : <b>עשויות .</b> מתוקנות ומבושלות , כמו ( בראשית יח ז ) : וימהר לעשות אותו : <b>קלי .</b> קמח משבלים צלויות , כמו ( ויקרא כג יד ) : ולחם וקלי : <b>ומאה צמוקים .</b> מאה אשכלות ענבים יבשים , וכן ( דברי הימים א יב מא ) : דבלים וצמוקים : <b>ומאתים דבלים .</b> מאתים ככר , והם תאנים מקובצות דרוסות יחד , עד שנעשים גוף אחד , כעין ככר לחם :
<h4>{כ}</h4>
<b>ותפגוש .</b> פגעה :
<h4>{כא}</h4>
<b>לשקר .</b> רוצה לומר על חנם : <b>ולא נפקד .</b> לא נחסר :
<h4>{כה}</h4>
<b>ונבלה .</b> ענין דברי גנאי וכעור , כמו ( ישעיהו לב ו ) : נבל נבלה ידבר :
<h4>{כז}</h4>
<b>הברכה .</b> מתנה ומנחה , כמו ( בראשית לג יא ) : קח נא את ברכתי : <b>ברגלי אדני .</b> רוצה לומר עם מהלכו ואחריו , כמו ( שופטים ח ה ) : לעם אשר ברגלי :
<h4>{כח}</h4>
<b>שא .</b> ענין מחילה : <b>נאמן .</b> מתקיים , כמו ( ישעיהו כב כג ) : יתד במקום נאמן :
<h4>{כט}</h4>
<b>צרורה .</b> ענין קשירה , כמו ( בראשית מב לה ) : צרור כספו : <b>יקלענה .</b> ענינו השלכה בהכלי העשוי כעין מקל ובראשו כעין כף , ובו יניחו האבן הנזרק , ולזה קרוי כף הקלע :
<h4>{לא}</h4>
<b>לפוקה .</b> אף הוא ענין מכשול , כמו ( נחום ב יא ) : ופיק ברכים :
<h4>{לג}</h4>
<b>טעמך .</b> דבורך ועצתך , כמו ( איוב יב כ ) : וטעם זקנים יקח : <b>כליתני .</b> מנעת . אותי :
<h4>{לד}</h4>
<b>ואולם .</b> אבל באמת : <b>לולי .</b> אם לא :
<h4>{לה}</h4>
<b>ואשא פניך .</b> ענין הדור פנים , למלאות השאלה :
<h4>{לו}</h4>
<b>טוב עליו .</b> רוצה לומר שמח :
<h4>{לט}</h4>
<b>חשך .</b> מנע , כמו ( בראשית כב טז ) : ולא חשכת :
<h4>{מא}</h4>
<b>אפים .</b> על פניה :
<h4>{מב}</h4>
<b>לרגלה .</b> עם מהלכה ואחריה :
<h3>שמואל א פרק-כו</h3>
<h4>{ה}</h4>
<b>במעגל .</b> דרך המחנה לחנות בעגול , למען יראו מסביב כל הבא עליהם :
<h4>{ז}</h4>
<b>מעוכה .</b> נעוצה , וקרוב הוא מלשון ( ויקרא כב כד ) : ומעוך וכתות : <b>מראשותיו .</b> סמוך לראשו :
<h4>{ח}</h4>
<b>סגר .</b> ענין מסירה , כמו ( עמוס א ו ) : להסגיר לאדום : <b>אשנה .</b> מלשון שנים :
<h4>{י}</h4>
<b>ונספה .</b> ענין כליון , כמו ( לקמן כז א ) : עתה אספה :
<h4>{יא}</h4>
<b>צפחת .</b> צלוחית , כמו ( מלכים א וז יד ) : וצפחת השמן :
<h4>{יג}</h4>
<b>מקיץ .</b> ענין הערה מהשינה : <b>תרדמת .</b> שינה עמוקה . וכן ( יונה א ו ) : מה לך נרדם :
<h4>{יד}</h4>
<b>אל המלך .</b> כמו על המלך :
<h4>{טו}</h4>
<b>איש .</b> רצה לומר גדול וחשוב , כמו ( במדבר יג ג ) : כולם אנשים : <b>אל אדוניך .</b> על אדוניך :
<h4>{טז}</h4>
<b>בני מות .</b> אנשי מות , רצה לומר חייבי מיתה : <b>אי חנית .</b> איה החנית : <b>ואת צפחת .</b> ועם צפחת :
<h4>{יט}</h4>
<b>הסיתך .</b> מלשון הסתה ופתוי : <b>ירח .</b> מלשון ריח : <b>מנחה .</b> רצה לומר תשורה וקרבן : <b>מהסתפח .</b> ענין הקבוץ והדבוק , ואסיפת דבר אל דבר , כמו ( לעיל ב לו ) : ספחני נא :
<h4>{כ}</h4>
<b>פרעש .</b> הוא כינה שחורה : <b>הקורא .</b> שם עוף , כמו ( ירמיהו יז יא ) : קורא דגר :
<h4>{כא}</h4>
<b>יקרה .</b> ענין חשיבות : <b>הסכלתי .</b> מלשון סכלות וטפשות : <b>ואשגה .</b> מלשון משגה ושגגה :
<h4>{כג}</h4>
<b>ביד .</b> רצה לומר בידי : <b>ולא אביתי .</b> ולא רציתי :
<h4>{כה}</h4>
<b>יכול תוכל .</b> מלשון יכולת :
<h3>שמואל א פרק-כז</h3>
<h4>{א}</h4>
<b>אספה .</b> ענין כליון : <b>ונואש .</b> מלשון יאוש , כמו ( ישעיהו נז י ) : לא אמרת נואש :
<h4>{ז}</h4>
<b>ימים .</b> שנה :
<h4>{ח}</h4>
<b>ויפשטו .</b> התפזרו כדרך הנלחמים : <b>בואך שורה .</b> עד אשר תבוא לשור , וכאלו ידבר עם מי שמכיר המקום :
<h4>{י}</h4>
<b>אל .</b> ענינו לא : <b>פשטתם .</b> נתפזרתם , להלחם לשלול שלל : <b>נגב יהודה .</b> בדרומה של יהודה : <b>הירחמאלי .</b> שם משפחה מבני יהודה : <b>הקיני .</b> מבני חובב חותן משה , שהיו מתחברים לישראל וגרו בנחלת יהודה :
<h4>{יא}</h4>
<b>משפטו .</b> מנהגו , כמו ( לעיל ב יג ) : ומשפט הכהנים :
<h4>{יב}</h4>
<b>הבאיש .</b> רצה לומר מאס בהם כבדבר הנבאש , כמו ( לעיל יג ד ) : נבאש ישראל בפלשתים :
<h3>שמואל א פרק-כח</h3>
<h4>{א}</h4>
<b>לצבא .</b> ענין קבוץ חיל . ( ג ) האובות והידעונים . שמות מיני קסם :
<h4>{ח}</h4>
<b>ויתחפש .</b> ענין חליפות והשתנות הכסות באחר , כמו ( מלכים א כב ל ) : התחפש ובוא במלחמה : <b>קסמי .</b> הוא שם כולל לכל מיני הקסם :
<h4>{ט}</h4>
<b>מתנקש .</b> רוצה לומר מסיר המוקש והצרה שעליך , להשאיר בי :
<h4>{י}</h4>
<b>יקרך .</b> מלשון מקרה : <b>עון .</b> ענין עונש , וכן ( איכה ה ז ) : ואנחנו עונותיהם סבלנו :
<h4>{יד}</h4>
<b>עוטה .</b> מעוטף , כמו ( תהלים קד ב ) : עוטה אור כשלמה : <b>ויקוד .</b> כפה הקדקוד : <b>אפים .</b> על פניו :
<h4>{טו}</h4>
<b>הרגזתני .</b> ענין תנועת החרדה ממקום המנוחה , כמו ( איוב ט ו ) : המרגיז ארץ ממקומה :
<h4>{טז}</h4>
<b>ערך .</b> אויביך , כמו ( תהלים קלט כ ) : נשוא לשוא עריך :
<h4>{כ}</h4>
<b>מלא קומתו .</b> רוצה לומר כל קומתו :
<h4>{כג}</h4>
<b>ויפרצו .</b> הוא הפוך ( בראשית יט ג ) : מן ויפצר בם , וענינו רבוי הדברים :
<h4>{כד}</h4>
<b>מרבק .</b> מפוטם במרבק , והוא המקום יפטמו בו עגלים , כמו ( עמוס ו ד ) : ועגלים מתוך מרבק : <b>ותלש .</b> מלשון לישה : <b>ותפהו .</b> מלשון אפיה :
<h4>{כה}</h4>
<b>ותגש .</b> והקריבה :
<h3>שמואל א פרק-כט</h3>
<h4>{א}</h4>
<b>בעין .</b> בעין המים , והוא מעין :
<h4>{ב}</h4>
<b>וסרני .</b> ענין שררה :
<h4>{ג}</h4>
<b>העברים .</b> כן קרויים ישראל , כי בעבר הנהר ישבו אבותיכם : <b>נפלו .</b> שכנו , כמו ( בראשית כה יח ) : על פני כל אחיו נפל :
<h4>{ד}</h4>
<b>הפקדתו .</b> מלשון פקדו ( יהושע כד ב ) : והנחה : <b>לשטן .</b> לעשות איבה ושטנה , ודומה לו ( מלכים א יא יד ) : ויקם שטן לשלמה : <b>יתרצה .</b> מלשון רצוי :
<h4>{ה}</h4>
<b>יענו .</b> ענין הרמת קול : <b>במחולות .</b> שם כלי זמר :
<h3>שמואל א פרק-ל</h3>
<h4>{א}</h4>
<b>פשטו .</b> התפזרו לשלול שלל :
<h4>{ב}</h4>
<b>וישבו .</b> מלשון שביה :
<h4>{ו}</h4>
<b>לסקלו .</b> לרגמו באבנים :
<h4>{ח}</h4>
<b>ארדוף .</b> תחסר ה''א השאלה , ומשפטו : הארדוף , ודוגמתו ( בראשית ג א ) : אף כי אמר אלהים , ומשפטו : האף , בה''א השאלה :
<h4>{י}</h4>
<b>פגרו .</b> נחלשו , ובדברי רבותינו ז''ל ( שבת קכט ב ) : יומא דמפגרי ביה רבנן :
<h4>{יב}</h4>
<b>פלח .</b> חתיכה , כמו ( שיר השירים ד ג ) : כפלח הרמון : <b>דבלה .</b> תאנים דרוסות יחד , עד שנעשים גוף אחד , וכן ( לעיל כה יח ) : ומאתים דבלים : <b>צמוקים .</b> ענבים יבשים , והוא מלשון ( הושע ט יד ) : ושדים צומקים :
<h4>{יג}</h4>
<b>ואי מזה .</b> איה העם שתאמר מזה אתה :
<h4>{טו}</h4>
<b>הגדוד .</b> החיל : <b>תסגרני .</b> תמסור אותי , כמו ( עמוס א ו ) : להסגיר לאדום :
<h4>{טז}</h4>
<b>נטושים .</b> מפוזרים , כמו ( במדבר יא לא ) : ויטוש על המחנה : <b>וחוגגים .</b> ענין רקידה וכרכר , כמו ( תהלים קז כז ) : ויחוגו וינועו כשכור :
<h4>{יז}</h4>
<b>מהנשף .</b> מהערב , כמו ( ישעיהו כא ד ) : נשף חשקי :
<h4>{יט}</h4>
<b>ולא נעדר .</b> ולא נחסר , כמו ( שם מ כו ) : איש לא נעדר :
<h4>{כא}</h4>
<b>פגרו .</b> נחלשו :
<h4>{כב}</h4>
<b>יען .</b> בעבור :
<h4>{כד}</h4>
<b>כחלק וגו' .</b> וכחלק , רצה לומר כחלק זה , כן חלק זה :
<h4>{כה}</h4>
<b>לחק .</b> לדבר קבוע : <b>ולמשפט .</b> למנהג , וכפל הדבר במלות שונות :
<h4>{כו}</h4>
<b>לרעהו .</b> לכל רעה ורעה , וכן ( איוב מב י ) : בהתפללו בעד רעהו : <b>ברכה .</b> מנחה ומתנה , כמו ( לעיל כה כז ) : ועתה הברכה :
<h3>שמואל א פרק-לא</h3>
<h4>{ב}</h4>
<b>וידבקו .</b> השיגום , עד שהיו דבוקים להם :
<h4>{ג}</h4>
<b>המורים .</b> הזורקים בחצים , כמו ( לעיל כ לו ) : אשר אנכי מורה : <b>ויחל .</b> מלשון חלחלה ופחד :
<h4>{ד}</h4>
<b>שלוף .</b> ענץ הוצאת החרב מתעדה , כמו ( לעיל יז נא ) : וישלפה מתערה : <b>ודקרני .</b> ענין נעיצה , כמו ( זכריה יב י ) : אשר דקרו : <b>והתעללו .</b> ענין לעג שחוק ובזיון , כמו ( במדבר כב כט ) : התעללת בי : <b>ולא אבה .</b> ולא רצה :
<h4>{ח}</h4>
<b>לפשט .</b> להסיר בגדיהם , כמו ( ויקרא ו ד ) : ופשט את בגדיו : <b>נופלים .</b> רוצה לומר נופלים בארץ פגרים מתים :
<h4>{ט}</h4>
<b>כליו .</b> בגדיו וכלי זיינו : <b>וישלחו .</b> את שלוחיהם : <b>בית עצביהם .</b> אנשי בית עבודה זרה הקרוים עצבים , כי מעציבים לב עובדיהם , צועקים אליהם ואינם עונים :
<h4>{י}</h4>
<b>עשתרות .</b> שם עבודה זרה מה : <b>גויתו .</b> גופו , כמו ( דניאל י ו ) : וגויתו כתרשיש : <b>תקעו .</b> תלאו , ] תלו [ כמו ( במדבר כה ד ) : והוקע אותם לה' :
<h4>{יג}</h4>
<b>האשל .</b> שם אילן מה : <b>ויצומו .</b> התענו :