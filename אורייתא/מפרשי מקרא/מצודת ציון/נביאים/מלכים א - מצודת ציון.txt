<h1>מלכים א - מצודת ציון</h1>
<h3>מלכים א פרק-א</h3>
<h4>{א}</h4>
<b>יחם .</b> מלשון חמימות :
<h4>{ב}</h4>
<b>סכנת .</b> מחממת , כמו ( קהלת י ט ) בוקע עצים יסכן בה :
<h4>{ד}</h4>
<b>ידעה .</b> הוא כינוי למשכב :
<h4>{ט}</h4>
<b>ומריא .</b> שור פטם : <b>אבן הזוחלת .</b> נקרא כן על שם שהיו המים זוחלין ונגרים סמוך לה :
<h4>{יד}</h4>
<b>ומלאתי .</b> ענין השלמה :
<h4>{טז}</h4>
<b>ותקד .</b> כפפה הקדקוד :
<h4>{כא}</h4>
<b>חטאים .</b> הוא מענין חסרון , וכן ( שופטים כ טז ) קולע אל השערה ולא יחטיא :
<h4>{כב}</h4>
<b>עודנה .</b> מלשון עדיין :
<h4>{ל}</h4>
<b>תחתי .</b> במקומי :
<h4>{לג}</h4>
<b>הפרדה .</b> הוא הבא מן הסוס והחמור : <b>גיחון .</b> שם נחל , והוא השלוח , כן תרגם יונתן :
<h4>{לו}</h4>
<b>אמן .</b> הוא ענין בקשה על קיום הדבר :
<h4>{לח}</h4>
<b>והכרתי והפלתי .</b> תרגם יונתן : וקשתיא וקלעיא : <b>על גיחון .</b> אל גיחון :
<h4>{לט}</h4>
<b>קרן .</b> כלי עשוי דמות קרן :
<h4>{מא}</h4>
<b>הקרואים .</b> המזומנים להסעודה , כמו ( שמואל א ט יג ) אחרי כן יאכלו הקרואים : <b>הקריה .</b> העיר :
<h4>{מב}</h4>
<b>איש חיל .</b> אדם מעולה ומזורז :
<h4>{מה}</h4>
<b>ותהם .</b> מלשון המיה :
<h4>{נא}</h4>
<b>כיום .</b> כעת , כי יום הוא כמו עת , והכ''ף באה לאמתת הדבר , כמו ( בראשית כה לא ) מכרה כיום :
<h4>{נב}</h4>
<b>משערתו .</b> משער ראשו :
<h3>מלכים א פרק-ב</h3>
<h4>{ז}</h4>
<b>קרבו אלי .</b> קרבו אותי :
<h4>{ח}</h4>
<b>קללני .</b> מלשון קלות ובזיון : <b>נמרצת .</b> חזקה , כמו ( מיכה ב י ) וחבל נמרץ :
<h4>{טו}</h4>
<b>שאלה .</b> ענין בקשה :
<h4>{כד}</h4>
<b>הכינני .</b> הכין אותי :
<h4>{כה}</h4>
<b>ויפגע .</b> ענין מכת מות , כמו ( שמואל ב א טו ) גש פגע בו :
<h4>{כו}</h4>
<b>התענית .</b> מלשון עינוי וצער :
<h4>{כז}</h4>
<b>למלא .</b> ענין השלמה :
<h4>{ל}</h4>
<b>ענני .</b> מלשון עניה ותשובה :
<h4>{לו}</h4>
<b>אנה ואנה .</b> לכאן ולכאן :
<h4>{מ}</h4>
<b>ויחבוש .</b> ענין תקון האוכף , כמו ( שם יז כג ) ויחבוש את החמור :
<h4>{מה}</h4>
<b>נכון .</b> מתוקן :
<h3>מלכים א פרק-ג</h3>
<h4>{ט}</h4>
<b>שומע .</b> רצה לומר : מבין : <b>הכבד .</b> הרבה , כמו ( שמות יב לח ) מקנה כבד מאוד :
<h4>{יא}</h4>
<b>יען .</b> בעבור :
<h4>{טו}</h4>
<b>ויקץ .</b> ענין הערה משינה :
<h4>{יז}</h4>
<b>בי .</b> הוא ענין בקשה :
<h4>{כא}</h4>
<b>ואתבונן .</b> ענין הסתכלות בעיון רב , וכן ( ישעיהו יד טז ) עליך יתבוננו :
<h4>{כה}</h4>
<b>גזרו .</b> חתכו :
<h4>{כו}</h4>
<b>נכמרו .</b> נתחממו , כמו ( איכה ה י ) עורנו כתנור נכמרו , והוא ענין חמלה . וכן ( בראשית מג ל ) נכמרו רחמיו :
<h3>מלכים א פרק-ד</h3>
<h4>{ה}</h4>
<b>הנצבים .</b> הממונים , כמו ( שמואל א יג ג ) נציב פלשתים :
<h4>{ז}</h4>
<b>וכלכלו .</b> ענין הספקת הצורך , כמו ( שמואל ב יט לג ) והוא כלכל את המלך :
<h4>{יא}</h4>
<b>דאר .</b> מחוז דאר , וכן ( יהושע וז יא ) שלשת הנפת :
<h4>{יב}</h4>
<b>מעבר .</b> מצד :
<h4>{יג}</h4>
<b>חבל .</b> המחוז תקרא חבל , כי בחבל תחלק נחלה , וכן ( שם יט ט ) מחבל בני יהודה : <b>ארגוב .</b> שם האדם , אשר משל בה מאז , וכן ( דברים ג ד ) כל חבל ארגוב :
<h3>מלכים א פרק-ה</h3>
<h4>{ג}</h4>
<b>בריאים .</b> שמנים , כמו ( שופטים ג וז ) ועגלון איש בריא : <b>רעי .</b> רועים במרעה : <b>מאיל צבי ויחמור .</b> הם שמות מיני חיות טהורות : <b>וברברים אבוסים .</b> עופות הבאים מארץ ברבריא , והיו מפוטמות על האבוס , והוא המקום המיוחד להאכילם , ודוגמתו ( ישעיהו א ג ) וחמור אבוס בעליו :
<h4>{ד}</h4>
<b>רדה .</b> מושל , כמו ( תהלים קי ב ) רדה בקרב אויביך : <b>מכל עבריו .</b> מכל צדדיו :
<h4>{ו}</h4>
<b>ארות .</b> אבוס בעליו ( ישעיהו א ג ) , תרגומו : אורויא דמרוהי : <b>פרשים .</b> הם הרגילים מאד ברכיבה :
<h4>{ז}</h4>
<b>יעדרו .</b> יחסרו , כמו ( שם מ כו ) איש לא נעדר :
<h4>{ח}</h4>
<b>ולרכש .</b> שם מין בהמה ממהרת לרוץ , וכן ( אסתר ח יד ) רוכבי הרכש :
<h4>{י}</h4>
<b>ותרב .</b> מלשון רבוי :
<h4>{יג}</h4>
<b>האזוב .</b> שם עשב מה : <b>בקיר .</b> בכותל : <b>הרמש .</b> הם השרצים הנמוכים קצרי הרגל הרוחשים בארץ , כמו ( בראשית א כו ) הרמש הרומש על הארץ :
<h4>{יח}</h4>
<b>הניח .</b> מלשון מנוחה : <b>אין שטן .</b> אין מקטרג : <b>פגע .</b> ענין פגישה , וכן ( שם כח יא ) ויפגע במקום :
<h4>{כ}</h4>
<b>הלבנון .</b> שם יער :
<h4>{כג}</h4>
<b>דברות .</b> ענינו קורות קשורות יחד להנהיג אותם דרך המים , כי וינהג את הצאן ( שמות ג א ) , תרגומו : ודבר , וכן ( ישעיהו ה יז ) ורעו כבשים כדברים :
<h4>{כה}</h4>
<b>כתית .</b> עשוי מזיתים כתושים , שהוא יותר טוב מהעשוי מזיתים טחונים : <b>כה יתן .</b> כן היה נותן :
<h4>{כט}</h4>
<b>סבל .</b> ענין משא , כמו ( שם י כז ) יסור סבלו מעל שכמך : <b>חוצב .</b> כן נקרא כריתות האבנים ממקום גדולם , כמו ( שם ה ב ) וגם יקב חצב בו :
<h4>{ל}</h4>
<b>משרי הנצבים .</b> כמו משרים הנצבים : <b>הרדים .</b> המושלים ונוגשים :
<h4>{לא}</h4>
<b>יקרות .</b> כבדות ומקשיות : <b>גזית .</b> מלשון גזיזה , ורוצה לומר : מסותתות ביושר :
<h4>{לב}</h4>
<b>ויפסלו .</b> ענין השואת והחלקת פני האבנים , כמו ( שמות לד א ) פסל לך : <b>בוני .</b> אומני בנין : <b>והגבלים .</b> אנשי גבל , שהיו אומנים בקיאים , כמו שכתוב ( יחזקאל כז ט ) זקני גבל וגו' מחזיקי בדקך :
<h3>מלכים א פרק-ו</h3>
<h4>{א}</h4>
<b>זיו .</b> ענין זוהר ונוגה , כי מנוגה נגדו ( שמואל ב כב יג ) , תרגומו : מזיו יקריה , וחודש אייר נקרא זיו , על שם זוהר הפרחים והנצנים הנראים אז בארץ :
<h4>{ג}</h4>
<b>והאולם .</b> הוא כמו בית שער :
<h4>{ד}</h4>
<b>חלוני .</b> כמו חלונות : <b>שקופים .</b> ענין הבטה , כמו ( בראשית כו ח ) וישקף אבימלך : <b>אטומים .</b> סתומים , כמו ( ישעיהו לג טו ) אוטם אזנו :
<h4>{ה}</h4>
<b>קיר .</b> כותל : <b>יציע .</b> שם חדר מה , ונקרא יציע וצלע , יציע היה נקרא , על שם שהוא מקום צנוע , וצלע היה נקרא , על שם שהוא בצלע בצד , הבית : <b>ולדביר .</b> בית קדש הקדשים קרויה דביר , על שם שהדבור יוצא משם , ואף המחיצה המפסקת בינה לההיכל קרויה דביר , כמו בית קדש הקדשים עצמה :
<h4>{ו}</h4>
<b>והתיכונה .</b> האמצעית : <b>מגרעות .</b> מלשון גרעון :
<h4>{ז}</h4>
<b>מסע .</b> מלשון הסעה ועקירה : <b>ומקבות .</b> הוא הפטיש החד בראשו האחד , ובו פוסלין את האבנים :
<h4>{ח}</h4>
<b>ובלולים .</b> הם עמודים חלולים , ובהחלל עשוי מעלות סביב סביב , והעולה בו מקיפו סביב , והוא מלשון ( פסחים לד א ) לול קטן היה בין הכבש למזבח :
<h4>{ט}</h4>
<b>ויכלהו .</b> השלימו : <b>ויספון .</b> ענין כסוי התקרה , וכן ( חגי א ד ) לשבת בבתיכם ספונים : <b>גבים .</b> כענין גומות ובורות , כמו ( מלכים ב ג טז ) עשה הנחל הזה גבים גבים : <b>ושדרות .</b> כמו וסדרות , בסמ''ך :
<h4>{י}</h4>
<b>על כל הבית .</b> סמוך ונשען לכל הבית : <b>את הבית .</b> עם הבית :
<h4>{טו}</h4>
<b>מביתה .</b> מבפנים : <b>בצלעות .</b> ענינו נסרים ולוחות : <b>קירות הספון .</b> תקרה המכסה :
<h4>{טז}</h4>
<b>מירכתי .</b> בסוף : <b>לדביר .</b> היא המחיצה המפסקת בין ההיכל לבית קדש הקדשים :
<h4>{יח}</h4>
<b>מקלעת .</b> ענין ציורים , וכן תרגום יונתן : וגלף , וכן ( שמות כח יא ) תפתח את שתי האבנים , תרגומו : תגלוף : <b>פקעים .</b> ציור פרי מה , וכן ( מלכים ב ד לט ) פקועות שדה : <b>ופטורי .</b> ענין פתיחה , כמו ( שמות יג יב ) פטר רחם : <b>צצים .</b> פרחים , ורוצה לומר : ציורי פתיחת הפרחים :
<h4>{יט}</h4>
<b>לתתן .</b> כמו לתת , והנו''ן נוספת :
<h4>{כ}</h4>
<b>סגור .</b> רוצה לומר : הנסגר בכור הצורף לטהרו מסיג :
<h4>{כא}</h4>
<b>ויעבר .</b> הוא התרגום של בריחים : <b>ברתוקות .</b> בשלשלאות , כמו ( ישעיהו מ יט ) ורתוקות כסף :
<h4>{כב}</h4>
<b>תום .</b> נשלם :
<h4>{כג}</h4>
<b>כרובים .</b> צורת תינוק להם , כי תנוק הוא 'רביא' בלשון ארמי ( סוכה ה ב ) עצי שמן . תרגם יונתן : דאעי זיתא :
<h4>{כה}</h4>
<b>וקצב .</b> ענין חתוך וכריתה , כמו ( מלכים ב ו ו ) ויקצב עץ , ורוצה לומר : שוים כאלו נחתכו כאחת :
<h4>{כט}</h4>
<b>פתוחי .</b> ענין חקיקה , כמו ( שמות כח יא ) פתוחי חותם : <b>ותמרות .</b> ציורי אילני תמר :
<h4>{לא}</h4>
<b>ואת פתח .</b> כמו ולפתח , וכן ( ויקרא טז טו ) ועשה את דמו , ומשפטו : לדמו : <b>האיל .</b> עמודי המזוזות נקראים אילים , כמו ( יחזקאל מ ט ) ואיליו שתים אמות , ואמר מזוזות , לתוספת ביאור בשמות נרדפים , כמו ( דניאל יב ב ) אדמת עפר :
<h4>{לב}</h4>
<b>וירד .</b> ענין רקוע ושטיחה , כמו ( תהלים קמד ב ) הרודד עמי תחתי :
<h4>{לד}</h4>
<b>צלעים .</b> ענין צד ועבר , כמו ( שמות כו כ ) ולצלע המשכן : <b>גלילים .</b> מלשון גלגל ואופן , כמו ( אסתר א ו ) על גלילי כסף : <b>קלעים .</b> ציורים , או הוא כמו צלעים בחלוף הקו''ף בצד''י , וכן ההיפוך ( תהלים סח יז ) למה תרצדון , ורוצה לומר : תרקדון :
<h4>{לה}</h4>
<b>המחקה .</b> מלשון חקיקה :
<h4>{לו}</h4>
<b>טורי .</b> שורות , כמו ( שמות כח יז ) ארבעה טורים : <b>גזית .</b> מסותתות ביושר :
<h4>{לז}</h4>
<b>בירח .</b> בחודש :
<h4>{לח}</h4>
<b>בול .</b> הוא חשוון , שבו נובלין וכומשץ עלי האילנות : <b>כלה .</b> נשלם :
<h3>מלכים א פרק-ז</h3>
<h4>{ב}</h4>
<b>הלבנון .</b> שם היער :
<h4>{ג}</h4>
<b>הצלעות .</b> הנסרים :
<h4>{ד}</h4>
<b>ושקפים .</b> חלונות אשר ישקיפו ויביטו דרך שם : <b>ומחזה .</b> אף הוא ענין חלון , אשר יחזו ויראו דרך בה :
<h4>{ה}</h4>
<b>שקף .</b> חלון :
<h4>{ט}</h4>
<b>יקרות .</b> כבדות ומקשיות . או מכובדוח וחשובות : <b>מגוררות במגרה .</b> מגרה היא כלי ברזל מלאה פגימות , ועל כי יחתכו בו העצים דרך גרירה , נקרא מגרה , וכן ( שמואל ב יב לא ) וישם במגרה :
<h4>{יד}</h4>
<b>חורש .</b> אומן :
<h4>{טו}</h4>
<b>ויצר .</b> מלשון צורה : <b>וחוט .</b> חבל וקו :
<h4>{יז}</h4>
<b>שבכים .</b> כעין ענפים , כמו ( שם יח ט ) שובך האלה : <b>שבכה .</b> כעין מעשה רשת : <b>גדלים .</b> קלועים ושזורים , כמו ( דברים כב יב ) גדילים תעשה לך : <b>שרשרות .</b> שלשלאות : <b>על ראש הרמונים .</b> סמוך לראש הרמונים :
<h4>{יט}</h4>
<b>שושן .</b> שם צמח , ועל שהוא תמיד בת ששת עלין , קרויה שושן : <b>באולם .</b> עיקר שם אולם הונח על כיפת התקרה , כן אמרו רבותינו ז''ל ( עירובין קב א , רש''י ד''ה כיפי דארבא ) ( כ ) הבטן . אמר דרך שאלה על חלל העמוד , וכן ( יונה ב ג ) מבטן שאול , ורוצה לומר : חלל עומק השאול :
<h4>{כב}</h4>
<b>ותתום .</b> ענין השלמה :
<h4>{כד}</h4>
<b>ופקעים .</b> דמות פקועות שדה , והוא שם פרי מה , ובדברי הימים ( ב ד ג ) נאמר : ובקרים , כי עשו בהם צורות ראשי בקרים :
<h4>{כו}</h4>
<b>בת .</b> שם מדת הלח , ובה שלש סאין : <b>יכיל .</b> יחזיק , כמו ( לקמן ח סד ) קטן מהכיל :
<h4>{כז}</h4>
<b>המכונות .</b> רוצה לומר : בסיס ומקום מושב :
<h4>{כח}</h4>
<b>השלבים .</b> כעין יתדות , וכן ( שמות כו יז ) שתי ידות לקרש האחד משלבות :
<h4>{כט}</h4>
<b>כן .</b> בסיס : <b>ליות .</b> ענין חיבור , כמו ( בראשית כט לד ) ילוה אישי : <b>מורד .</b> מלשון רדידה ושטיחה :
<h4>{ל}</h4>
<b>וסרני .</b> לוחות , והוא הפוך מן נסרי , וכמו כבש כשב : <b>פעמותיו .</b> זויותיו , כמו ( שמות כה יב ) על ארבע פעמותיו : <b>כתפת .</b> יקראו כן על כי יסבלו הכיור , ככתף הסובל משא : <b>לכיור .</b> עשוי כעין דוד גדול :
<h4>{לב}</h4>
<b>וידות .</b> הם הנתחבים בנקבי האופנים , ובהם יתגלגלו :
<h4>{לג}</h4>
<b>וגביהם .</b> הם אמצעית האופנים , אשר בהם הנקבים , וקרוי גב , כי כששוכב האופן בארץ , המקום הזה הוא הגבוה מכל האופן : <b>וחשוקיהם .</b> הם העגולים הגדולים סביבות האופנים , החוגרים זרועות האופן , כמו ( שם כז יא ) וחשוקיהם כסף , שהוא ענין חגורה : <b>וחשוריהם .</b> הם זרועות האופן , הקושרים העיגול הגדול לאמצעית האופן שבו הנקב , כמו ( שמואל ב כב יב ) חשרת מים , שהוא ענין קשירה :
<h4>{לד}</h4>
<b>פנות .</b> זויות :
<h4>{לו}</h4>
<b>ויפתח .</b> וחקק : <b>כמער .</b> ענין חבור ודבוק , כמו ( תהלים לז לה ) ומתערה כאזרח רענן :
<h4>{לז}</h4>
<b>לכלהנה .</b> כמו לכלהן ( לכולן ) ( מ ) הכירות . הסירות , כמו ( שמואל א ב יד ) והכה בכיור : <b>היעים .</b> המכבדות , לגרף בהם הדשן , וכן ( ישעיהו כח יז ) ויעה ברד : <b>המזרקות .</b> הספלים המקבלים בו הדם לזריקה :
<h4>{מא}</h4>
<b>וגלת .</b> כן יקרא חלק התחתון מהכתר , כי מעשהו כספל , כמו ( זכריה ד ב ) וגלה על ראשה :
<h4>{מב}</h4>
<b>על פני .</b> רוצה לומר : בגובה , על שם שהפנים הוא בגובה האדם :
<h4>{מה}</h4>
<b>הסירות .</b> הם הכיורות שזכר , וכן ( שם יד כ ) והיו הסירות בבית ה' : <b>ממורט .</b> צחה ובהירה , כמו ( יחזקאל כא יד ) הוחדה וגם מורטה :
<h4>{מו}</h4>
<b>בככר .</b> במישור :
<h4>{מט}</h4>
<b>והפרח .</b> קבוצת פרחי המנורה : <b>והנרות .</b> עשוים כעין בזיכין , ובהם משימין השמן והפתילות : <b>והמלקחים .</b> הצבתים ילקחו בהם הפתילות למושכם ולהניחם על מקום הראוי :
<h4>{נ}</h4>
<b>והספות .</b> כלים כעין כדים , כי תרגם יונתן : קולין , וכן ( בראשית כד טו ) וכדה על שכמה , תרגם אונקלוס : וקולתה : <b>והמזמרות .</b> כלי זמר : <b>והכפות .</b> הבזיכין שבהם הלבונה : <b>והמחתות .</b> כלים לחתות בהם האש על הקטורת : <b>והפותות .</b> הם העשויות להציב בהן צירי הדלתות , לסבב אילך ואילך , ובמשנה ( כלים פרק יא משנה ב ) והפותה שתחת הציר :
<h3>מלכים א פרק-ח</h3>
<h4>{ב}</h4>
<b>האתנים .</b> ענין חוזק , כמו ( במדבר כד כא ) איתן מושבך :
<h4>{ה}</h4>
<b>הנועדים .</b> ענין וועד ואסיפה , וכן ( שם טז יא ) הנועדים על ה' : <b>עליו .</b> כמו אליו : <b>ויסכו .</b> מלשון סכך : <b>בדיו .</b> מוטות , לשאת בהם הארון :
<h4>{יב}</h4>
<b>בערפל .</b> עב הענן :
<h4>{יג}</h4>
<b>זבול .</b> מדור , כמו ( ישעיהו סג טו ) מזבול קדשך :
<h4>{יט}</h4>
<b>מחלציך .</b> הם המתנים , והוא כינוי לאבר המשגל על היותו סמוך להם :
<h4>{כו}</h4>
<b>יאמן .</b> מלשון אמונה :
<h4>{כז}</h4>
<b>האמנם .</b> בה''א התימה , רצה לומר : האמת : <b>יכלכלוך .</b> ענין החזקה , כמו ( לעיל ז כו ) אלפים בת יכיל : <b>אף כי .</b> הוא כענין כל שכן וקל וחומר , וכן ( יחזקאל טו ה ) אף כי אש אכלתהו :
<h4>{לא}</h4>
<b>ונשא .</b> ענין חוב , כמו ( ישעיהו כד ב ) כאשר נושא בו : <b>אלה .</b> ענין קללת השבועה , כמו ( במדבר ה כא ) בשבועת האלה :
<h4>{לה}</h4>
<b>בהעצר .</b> בהמנע : <b>תענם .</b> מלשון עניה ותשובה :
<h4>{לו}</h4>
<b>תורם .</b> תלמדם , כמו ( ישעיהו כח ט ) יורה דעה :
<h4>{לז}</h4>
<b>שדפון .</b> ענין לקות הזרע עד לא נגמר הבשול : <b>ירקון .</b> היא הכספת פני התבואה , ונהפך לירקון : <b>חסיל .</b> מין ארבה : <b>יצר .</b> מלשון מצור : <b>מחלה .</b> מלשון חולי :
<h4>{לח}</h4>
<b>נגע לבבו .</b> רצה לומר : עון וחטא :
<h4>{מב}</h4>
<b>הנטויה .</b> מלשון הטיה :
<h4>{מו}</h4>
<b>ואנפת .</b> ענין כעס , כמו ( שם יב א ) אודך כי אנפת בי : <b>ושבום .</b> מלשון שביה :
<h4>{מז}</h4>
<b>ושבו .</b> מלשון תשובה :
<h4>{מח}</h4>
<b>אשר שבו .</b> מלשון שביה :
<h4>{נא}</h4>
<b>כור .</b> שם כלי , יתיכו בה זהב וכסף , כמו ( משלי יז ג ) וכור לזהב :
<h4>{נז}</h4>
<b>יטשנו .</b> ענין עזיבה , וכפל הדבר במלות שונות :
<h4>{נט}</h4>
<b>משפט .</b> ענין צורך , וכן ( שמות כא ט ) כמשפט הבנות יעשה לה :
<h4>{סג}</h4>
<b>ויחנכו .</b> התחלת הדבר ושיעמוד בה משם ואילך , קרויה החנכה בלשון מקרא :
<h4>{סד}</h4>
<b>מהכיל .</b> מהחזיק , כמו ( לעיל ז כו ) אלפים בת יכיל :
<h3>מלכים א פרק-ט</h3>
<h4>{א}</h4>
<b>חשק .</b> ענין תאוה :
<h4>{ז}</h4>
<b>ולשנינה .</b> ענין דבור , כמו ( דברים ו ז ) ושננתם לבניך ורצה לומר : יספרו מהם :
<h4>{ח}</h4>
<b>ישום .</b> ענין תמהון , כמו ( איוב וז ח ) ישומו ישרים : <b>ושרק .</b> קול הבא בקבוץ השפתים , קרויה שריקה , והדרך לעשותה בעת יראו חורבן דבר חשוב , וכן ( מיכה ו טז ) ויושביה לשרקה :
<h4>{יא}</h4>
<b>נשא .</b> סבל המשא ההיא :
<h4>{יג}</h4>
<b>אחי .</b> אוהבי ורעי : <b>כבול .</b> מלשון ( תהלים קמט ח ) בכבלי ברזל : <b>דבר המס .</b> צורך המס :
<h4>{יט}</h4>
<b>המסכנות .</b> האוצרות , כמו ( שמות א יא ) ויבן ערי מסכנת : <b>ערי הרכב .</b> להניח בהן מרכבות :
<h4>{כא}</h4>
<b>להחרימם .</b> להכריתם :
<h4>{כב}</h4>
<b>ושלישיו .</b> גבוריו ונכבדיו , כמו ( שם טו ד ) ומבחר שלישיו :
<h4>{כג}</h4>
<b>הרודים .</b> המושלים ונוגשים :
<h4>{כה}</h4>
<b>אתו .</b> עם המזבח , רוצה לומר : עליו :
<h4>{כו}</h4>
<b>ואני .</b> ספינה :
<h3>מלכים א פרק-י</h3>
<h4>{ב}</h4>
<b>בחיל .</b> עושר וקנינים , כמו ( ירמיהו יז ג ) חילך וכל אוצרותיך : <b>כבד .</b> ענין רבוי : <b>יקרה .</b> חשובה :
<h4>{יא}</h4>
<b>אלמוגים .</b> הוא מין עץ יקר וחשוב :
<h4>{יב}</h4>
<b>מסעד .</b> משען :
<h4>{טו}</h4>
<b>התרים .</b> הם הסוחרים הקטנים המחפשים ומרגלים אחר סחורה לקנות במקום הזול , והוא מלשון ( במדבר יג טו ) לתור את הארץ : <b>ומסחר הרוכלים .</b> רוצה לומר : ומן סוחרי הרוכלים , והם מוכרי הבושם , כמו ( שיר השירים ג ו ) מכל אבקת רוכל : <b>מלכי הערב .</b> הם הערביים : <b>ופחות .</b> שלטונים , כמו ( חגי א יד ) פחת יהודה :
<h4>{טז}</h4>
<b>צנה .</b> מלבוש ממתכת , יקיף כל הגוף להציל ממכת חרב , כמו ( תהלים ה יג ) כצנה רצון תעטרנו : <b>שחוט .</b> נמשך , כמו ( ירמיהו ט ז ) חץ שחוט לשונם , ורוצה לומר : זהב טוב נמשך כשעוה :
<h4>{יז}</h4>
<b>מגנים .</b> הוא שם כלי , עשוי לאחוז ביד בעת המלחמה להגן בו , וגם יש מגן עשוי מעור שלוק , האמור בתחילת שמואל ב ( א כא ) ( יח ) שן . שן הפיל : <b>מופז .</b> טוב ומזוקק ומבהיק , וכן ( שיר השירים ה יא ) כתם פז :
<h4>{יט}</h4>
<b>מעלות .</b> מדרגות :
<h4>{כא}</h4>
<b>סגור .</b> הנסגר בכור , לצרפו להסיר הסיג : <b>למאומה .</b> לכלום :
<h4>{כב}</h4>
<b>שנהבים .</b> הוא שן הפיל : <b>וקפים .</b> הוא הקוף הנזכר בדברי רבותינו ז''ל ( יומא כט ב ) , ודומים הם בצורותיהם לבני אדם : <b>ותוכיים .</b> הם העופות היפות מאוד בנוצותיהם בחלוף המראות , והוא הטווס :
<h4>{כה}</h4>
<b>ושלמות .</b> ומלבושים : <b>ונשק .</b> כלי זיין , כמו ( ישעיהו כב ח ) נשק בית היער :
<h4>{כו}</h4>
<b>וינחם .</b> מלשון הנחה :
<h4>{כז}</h4>
<b>כשקמים .</b> שם אילן גרוע ושפל , כמו ( שם ט ט ) שקמים גדעו : <b>בשפלה .</b> בעמק :
<h4>{כח}</h4>
<b>במחיר .</b> ענין ערך הדבר ושוויו כמו ( שמואל ב כד כד ) אקנה מאותך במחיר :
<h3>מלכים א פרק-יא</h3>
<h4>{ב}</h4>
<b>אכן .</b> באמת :
<h4>{ה}</h4>
<b>מלכום .</b> הוא מולך : <b>שקץ .</b> כנהו בלשון גנאי , והוא ענין תעוב :
<h4>{ט}</h4>
<b>ויתאנף .</b> מלשון אף וכעס :
<h4>{יא}</h4>
<b>יען .</b> בעבור :
<h4>{יד}</h4>
<b>שטן .</b> מקטרג , להסית אנשיו ללחום בו :
<h4>{יט}</h4>
<b>הגבירה .</b> המלכה :
<h4>{כ}</h4>
<b>ותגמלהו .</b> ענין הפרדת היונק משדי אמו , כמו ( בראשית כא ח ) ביום הגמל :
<h4>{כד}</h4>
<b>גדוד .</b> חיל אנשים :
<h4>{כה}</h4>
<b>ויקץ .</b> מאס , כמו ( שם כז מו ) קצתי בחיי :
<h4>{כח}</h4>
<b>ויפקד .</b> ענין מנוי וגזברות , כמו ( שם לט ה ) מאז הפקיד אותו : <b>סבל .</b> משא המס :
<h4>{ל}</h4>
<b>ויתפוש .</b> ואחז :
<h4>{לד}</h4>
<b>אשיתנו .</b> אשימנו , כמו ( תהלים יב ו ) אשית בישע :
<h4>{לו}</h4>
<b>ניר .</b> כמו נר :
<h4>{לח}</h4>
<b>נאמן .</b> מתקיים , כמו ( שמואל ב ז טז ) ונאמן ביתך :
<h4>{לט}</h4>
<b>ואענה .</b> מלשון עינוי ויסורין :
<h3>מלכים א פרק-יב</h3>
<h4>{ד}</h4>
<b>עולנו .</b> אמר במשל , מעול ההושם בצואר הבהמה :
<h4>{ו}</h4>
<b>את פני .</b> לפני :
<h4>{ז}</h4>
<b>ועניתם .</b> מלשון עניה ותשובה :
<h4>{יא}</h4>
<b>העמיס .</b> ענין הטענת משא , כמו ( בראשית מד יג ) ויעמוס איש על חמורו : <b>יסר .</b> מלשון יסורין והכאה : <b>בשוטים .</b> הוא כעין שבט , כמו ( משלי כו ג ) שוט לסוס : <b>בעקרבים .</b> מין קוצים , כמו ( יחזקאל ב ו ) ואל עקרבים אתה יושב :
<h4>{טו}</h4>
<b>סבה .</b> ענין הקפת הדבר והגורם לה :
<h4>{יח}</h4>
<b>וירגמו .</b> השלכת האבנים נקראת רגימה : <b>התאמץ .</b> מלשון אומץ , רוצה לומר : התחזק :
<h4>{יט}</h4>
<b>ויפשעו .</b> מרדו , כמו ( מלכים ב ח כב ) ויפשע אדום :
<h4>{לג}</h4>
<b>בדא .</b> ענין המצאת הכזב , כמו ( נחמיה ו ח ) מלבך אתה בודאם :
<h3>מלכים א פרק-יג</h3>
<h4>{ג}</h4>
<b>מופת .</b> אות :
<h4>{ו}</h4>
<b>חל .</b> ענין בקשה , כמו ( שמות לב יא ) ויחל משה :
<h4>{ז}</h4>
<b>וסעדה .</b> אכול סעודה : <b>מתת .</b> מתנה , כמו ( קהלת ה יח ) מתת אלהים היא :
<h4>{יג}</h4>
<b>חבשו .</b> ענין תקון האוכף :
<h4>{יד}</h4>
<b>האלה .</b> שם אילן מה : <b>האתה .</b> בה''א השאלה :
<h4>{כא}</h4>
<b>מרית .</b> מלשון מרי ומרד :
<h4>{כב}</h4>
<b>נבלתך .</b> אף גוף מת צדיק נקרא נבלה , וכן ( ישעיהו כו יט ) נבלתי יקומון :
<h4>{כט}</h4>
<b>אל החמור .</b> על החמור :
<h4>{ל}</h4>
<b>הוי .</b> הוא ענין לשון יללה :
<h4>{לא}</h4>
<b>עצמותיו .</b> זכר העצמות במקום הגוף , כי הם מוסדי הגוף :
<h4>{לג}</h4>
<b>ימלא את ידו .</b> הוא ענין חנוך , כמו ( שמות כט ט ) ומלאת יד אהרן :
<h4>{לד}</h4>
<b>לחטאת .</b> ענין חסרון , כמו ( לעיל א כא ) והייתי אני ובני שלמה חטאים : <b>ולהכחיד .</b> להכרית , כמו ( שמות ט טו ) ותכחד מן הארץ : <b>ולהשמיד .</b> ענין כליון :
<h3>מלכים א פרק-יד</h3>
<h4>{ב}</h4>
<b>והשתנית .</b> מלשון שנוי :
<h4>{ג}</h4>
<b>בידך .</b> עמך וברשותך : <b>ונקודים .</b> פת יבש מתובל בתבלין , על כי המה מנוקדים ומנומרים ממראה התבלין : <b>ובקבוק .</b> כלי שפיו צר , וכן ( ירמיהו יט א ) וקנית בקבוק :
<h4>{ז}</h4>
<b>הרמותיך .</b> מלשון תרומה , ורצה לומר : הפרשתיך :
<h4>{ט}</h4>
<b>ומסכות .</b> עבודות זרות העשויים בהתכת המתכת , וכן ( שמות לד וז ) אלהי מסכה : <b>גוך .</b> גופך , כמו ( משלי כו ג ) ושבט לגו כסילים :
<h4>{י}</h4>
<b>ובערתי .</b> ענין הפנוי מהמקום , כמו ( דברים כו יג ) בערתי הקדש : <b>הגלל .</b> הצואה , כמו ( יחזקאל ד טו ) גללי האדם : <b>תמו .</b> מלשון תם והשלמה :
<h4>{יד}</h4>
<b>עתה .</b> כמו מעתה :
<h4>{טו}</h4>
<b>ונתש .</b> ענין עקירה , כמו ( ירמיהו א י ) לנתוש ולנתוץ : <b>וזרם .</b> יפזרם , כמו ( שם טו ז ) ואזרם במזרה : <b>אשריהם .</b> הוא אילן הנעבד :
<h4>{טז}</h4>
<b>בגלל .</b> בעבור , כמו ( בראשית לט ה ) בגלל יוסף :
<h4>{יז}</h4>
<b>בסף .</b> האסקופה נקראה גם היא סף , כמו המזוזות , וכן ( שופטים יט כז ) וידיה על הסף :
<h4>{יט}</h4>
<b>הנם .</b> הנה הם :
<h4>{כב}</h4>
<b>ויקנאו .</b> הרגיזו , כמו ( דברים לב טז ) יקניאהו בזרים :
<h4>{כג}</h4>
<b>במות .</b> בנין גבוה לעבודה זרה , מקום יעמדו בו המזבחות : <b>ומצבות .</b> מזבחות מאבן אחת : <b>רענן .</b> ענין לחות ורטיבות , כמו ( תהלים צב יא ) בשמן רענן , כי על ידי זה הוא מרבה בענפים :
<h4>{כד}</h4>
<b>קדש .</b> ניאוף , כמו ( בראשית לח כא ) איה הקדשה : <b>הוריש .</b> גירש , כמו ( שופטים יא כג ) הוריש את האמורי : <b>והפקיד .</b> מלשון פקדון והנחה : <b>על יד .</b> כמו ביד :
<h4>{כח}</h4>
<b>מדי .</b> מתי , רוצה לומר : בכל זמן , כמו ( שמואל א א ז ) מדי עלותה : <b>תא .</b> ענין חדר מה , כמו ( יחזקאל מ יג ) מגג התא :
<h3>מלכים א פרק-טו</h3>
<h4>{ד}</h4>
<b>ניר .</b> כמו נר , ורוצה לומר : מלכות :
<h4>{יב}</h4>
<b>ויעבר .</b> הסיר : <b>הקדשים .</b> הניאוף : <b>הגלולים .</b> העבודת גלולים המאוסים כגלל וצואה :
<h4>{יז}</h4>
<b>הרמה .</b> בנין רם :
<h4>{יט}</h4>
<b>הפרה .</b> ענין בטול :
<h4>{כג}</h4>
<b>את רגליו .</b> מרגליו , כמו ( בראשית מד ד ) יצאו את העיר , ומשפטו : מהעיר :
<h4>{כז}</h4>
<b>ויקשור .</b> ענין מרד הנעשה על ידי בני אדם קשורים באגודה אחת : <b>צרים .</b> מלשון מצור , רוצה לומר : חנו לצור ולסבב :
<h3>מלכים א פרק-טז</h3>
<h4>{ב}</h4>
<b>הרימותיך .</b> מלשון תרומה והפרשה :
<h4>{ג}</h4>
<b>מבעיר .</b> ענין הפנוי מהמקום :
<h4>{יח}</h4>
<b>ארמון .</b> היכל . ( כד ) שמר . שם איש :
<h4>{לד}</h4>
<b>צעירו .</b> קטן בניו :
<h3>מלכים א פרק-יז</h3>
<h4>{א}</h4>
<b>התשבי .</b> מעיר ששמה תושב : <b>מתושבי .</b> מלשון ישב , ורוצה לומר : שישב בגלעד זמן רב : <b>לפי .</b> לשעור , כמו ( בראשית מז יב ) לחם לפי הטף :
<h4>{ג}</h4>
<b>ופנית .</b> תפנה ותסבב עצמך :
<h4>{ד}</h4>
<b>העורבים .</b> הם העופות השחורות : <b>לכלכלך .</b> ענין סיפוק המזון :
<h4>{י}</h4>
<b>מקששת .</b> לקיטת דברים הדקים קרוי קושש , וכן ( שמות ה יב ) לקושש קש :
<h4>{יא}</h4>
<b>פת .</b> חתיכה , כמו ( ויקרא ב ו ) פתות אותה :
<h4>{יב}</h4>
<b>מעוג .</b> עוגה , וכן ( תהלים לה טז ) בחנפי לעגי מעוג : <b>כף .</b> פס היד : <b>בכד .</b> שם כלי : <b>בצפחת .</b> צלוחית , וכן ( שמואל א כו יא ) צפחת המים :
<h4>{יד}</h4>
<b>תכלה .</b> מלשון כליון :
<h4>{טו}</h4>
<b>ימים .</b> אמרו רבותינו ז''ל : שנה :
<h4>{יז}</h4>
<b>בעלת הבית .</b> אדונת הבית :
<h4>{כ}</h4>
<b>מתגורר .</b> מלשון גרות ומדור , וכן ( בראשית לב ד ) עם לבן גרתי :
<h4>{כא}</h4>
<b>ויתמודד .</b> מלשון מדידה : <b>קרבו .</b> תוך גופו :
<h3>מלכים א פרק-יח</h3>
<h4>{ד}</h4>
<b>ויחביאם .</b> הטמינם במחבואה :
<h4>{ה}</h4>
<b>חציר .</b> דשא : <b>ונחיה .</b> ונזון , וכן ( שם מה ה ) למחיה שלחני :
<h4>{י}</h4>
<b>אין .</b> איננו פה :
<h4>{יז}</h4>
<b>עוכר .</b> משחית ומחבל , וכן ( שם לד ל ) עכרתם אותי :
<h4>{כא}</h4>
<b>פוסחים .</b> מדלגים , ויקרא כן החגר , כי בעת הלוכו נראה כדולג : <b>הסעיפים .</b> המחשבות , כמו ( תהלים קיט קיג ) סעפים שנאתי . והוא לשון מושאל מסעיף אילן , כי המחשבות המה ללב כסעיף לאילן :
<h4>{כג}</h4>
<b>וינתחוהו .</b> יחתכוהו לאברים , כמו ( ויקרא א ו ) ונתח אותה :
<h4>{כו}</h4>
<b>ויפסחו .</b> ודלגו :
<h4>{כז}</h4>
<b>ויהתל .</b> ולעג , כמו ( בראשית לא ז ) ואביכן התל בי : <b>שיח .</b> ענין דבור , כמו ( תהלים סט יג ) ישיחו בי : <b>שיג .</b> רצה לומר : השגת דבר חכמה :
<h4>{כח}</h4>
<b>ויתגודדו .</b> ענין שריטת הבשר , כמו ( דברים יד א ) לא תתגודדו : <b>כמשפטם .</b> כמנהגם : <b>בחרבות .</b> מלשון חרב :
<h4>{כט}</h4>
<b>ויתנבאו .</b> עשו עצמם כמתנבאים : <b>קשב .</b> האזנה , כמו ( ישעיהו כא ז ) והקשיב קשב :
<h4>{ל}</h4>
<b>ההרוס .</b> ענין שבירה ונתיצה :
<h4>{לב}</h4>
<b>תעלה .</b> חפירה , וכן ( שם ז ג ) תעלת הבריכה :
<h4>{לג}</h4>
<b>ויערוך .</b> ענין סדור :
<h4>{לח}</h4>
<b>לחכה .</b> ענין לקיקה , כמו ( שם מט כג ) ועפר רגליך ילחכו , ורוצה לומר : שרפה הכל , כהלוקק בלשון :
<h4>{מ}</h4>
<b>תפשו .</b> אחזו לבל יברחו :
<h4>{מב}</h4>
<b>ויגהר .</b> ענין השתטחות , כמו ( מלכים ב ד לד ) ויגהר עליו :
<h4>{מג}</h4>
<b>אין מאומה .</b> אין כלום :
<h4>{מד}</h4>
<b>אסור .</b> קשור הסוסים להמרכבה : <b>יעצרכה .</b> יעכב אותך , כמו ( שופטים יג טז ) אם תעצרני לא אוכל :
<h4>{מה}</h4>
<b>התקדרו .</b> נחשכו , כמו ( יואל ב י ) שמש וירח קדרו :
<h4>{מו}</h4>
<b>וישנס .</b> ענין חגורה , ואין לו דומה : <b>עד באכה .</b> עד אשר תבוא , וכאילו ידבר למול היודע המקום :
<h3>מלכים א פרק-יט</h3>
<h4>{ב}</h4>
<b>כעת .</b> הכ''ף באה לאמתת הדבר :
<h4>{ד}</h4>
<b>רתם .</b> שם אילן , שגחליו תמיד חמים מאוד , וכן ( תהלים קכ ד ) גחלי רתמים :
<h4>{ו}</h4>
<b>מראשותיו .</b> סמוך לראשו : <b>עוגת .</b> חררה : <b>רצפים .</b> אפויה על גבי גחלים , כמו ( ישעיה ו ו ) ובידו רצפה :
<h4>{ט}</h4>
<b>פה .</b> הנה :
<h4>{י}</h4>
<b>קנא קנאתי .</b> נקם נקמתי , וכן ( במדבר כה יא ) בקנאו את קנאתי :
<h4>{יא}</h4>
<b>מפרק .</b> משבר , כמו ( זכריה יא טז ) ופרסיהן יפרק :
<h4>{יב}</h4>
<b>דממה .</b> ענין שתיקה , כמו ( תהלים קז כט ) יקם סערה לדממה :
<h4>{יג}</h4>
<b>וילט .</b> ענין כריכה , כמו ( שמואל א כא י ) לוטה בשמלה : <b>באדרתו .</b> מלבוש חשוב מיוחד לנביאים , וכן ( זכריה יג ד ) ולא ילבשו אדרת שער :
<h4>{יט}</h4>
<b>צמדים .</b> כן יקרא זוג הבקר , כי הולכים מחוברים יחד , והוא מלשון ( במדבר יט טו ) צמיד פתיל :
<h4>{כ}</h4>
<b>אשקה .</b> מלשון נשיקה :
<h4>{כא}</h4>
<b>מאחריו .</b> מאחרי אליהו : <b>בשלם .</b> בשל להם , רוצה לומר : להעם , וכן ( יהושע טו יט ) ארץ הנגב נתתני , ומשפטו : נתת לי :
<h3>מלכים א פרק-כ</h3>
<h4>{ו}</h4>
<b>וחפשו .</b> ענין דרישה וביקור :
<h4>{ח}</h4>
<b>ולא תאבה .</b> ולא תרצה :
<h4>{י}</h4>
<b>ישפוק .</b> כמו יספוק בסמ''ך , והוא מלשון ספוק ודי : <b>לשעלים .</b> הוא ענין אגרוף , וכן ( ישעיהו מ יב ) מי מדד בשעלו מים : <b>אשר ברגלי .</b> ההולכים עמי ואחרי , וכן ( שופטים ד י ) ויעל ברגליו :
<h4>{יא}</h4>
<b>יתהלל .</b> יתפאר : <b>כמפתח .</b> ענין התרה :
<h4>{יג}</h4>
<b>ההמון .</b> ענין רבוי :
<h4>{כד}</h4>
<b>פחות .</b> שלטונים , וכן ( חגי א א ) פחת יהודה :
<h4>{כו}</h4>
<b>ויפקוד .</b> ענין מנין :
<h4>{כז}</h4>
<b>וכלכלו .</b> מלשון כל : <b>חשפי .</b> הוא ענין עדר , ואין לו דומה :
<h4>{כט}</h4>
<b>נוכח .</b> מול : <b>המלחמה .</b> עם המלחמה :
<h4>{לג}</h4>
<b>ינחשו .</b> מלשון נחוש וסימן טוב , וכן ( בראשית ל כז ) נחשתי ויברכני ה' , ורוצה לומר : ביאתך לי לסימן טוב , ויברכני ה' : <b>ויחלטו .</b> התרגום של לצמיתות ( ויקרא כה כג ) , הוא לחלוטין , וענינו דבר המתקיים מבלי השתנות :
<h4>{לה}</h4>
<b>וימאן .</b> לא רצה :
<h4>{לז}</h4>
<b>ופצוע .</b> מכה המוציאה דם :
<h4>{לח}</h4>
<b>ויתחפש .</b> ענין השתנות המלבוש , וכן ( לקמן כב ל ) התחפש ובוא : <b>באפר .</b> בצעיף , והוא הפך מן פארי המגבעות ( שמות לט כח ) , שהוא מענין היופי והשבח שיש להאדם כשהצעיף בראשו :
<h4>{מ}</h4>
<b>חרצת .</b> גזרת וחתכת , כמו ( ישעיהו י כב ) כליון חרוץ :
<h4>{מב}</h4>
<b>חרמי .</b> ענין רשת , כמו ( מיכה ז ב ) יצודו חרם :
<h4>{מג}</h4>
<b>סר .</b> רוצה לומר : סרה מעמו הרצון והדבור , וכמו שכתוב ( לקמן כא ה ) מה זה רוחך סרה : <b>וזעף .</b> ענין כעס , כמו ( מיכה ז ט ) זעף ה' אשא :
<h3>מלכים א פרק-כא</h3>
<h4>{ב}</h4>
<b>מחיר .</b> דמיו , ערך שויו :
<h4>{ו}</h4>
<b>אדבר .</b> כמו דברתי , עתיד במקום עבר :
<h4>{ח}</h4>
<b>ספרים .</b> אגרות , על שם שבהן יסופר דברים : <b>החורים .</b> השרים , וכן ( נחמיה ה ז ) ואריבה את החורים :
<h4>{טו}</h4>
<b>רש .</b> מלשון ירושה : <b>מאן .</b> לא רצה :
<h4>{יט}</h4>
<b>לקקו .</b> ענץ לחיכה , כמו ( שופטים ז ה ) אשר ילק בלשונו :
<h4>{כג}</h4>
<b>בחל .</b> היא חומה נמוכה , כמו ( שמואל ב כ טו ) ותעמוד בחל :
<h4>{כה}</h4>
<b>הסתה .</b> ענין פתוי :
<h4>{כו}</h4>
<b>הוריש .</b> גירש :
<h4>{כז}</h4>
<b>אט .</b> בנחת , וכן ( שם יח ה ) לאט לי לנער :
<h3>מלכים א פרק-כב</h3>
<h4>{ג}</h4>
<b>מחשים .</b> שותקים , כמו ( קהלת ג ז ) עת לחשות :
<h4>{ט}</h4>
<b>סריס .</b> שר , וכן ( אסתר א י ) שבעת הסריסים :
<h4>{יא}</h4>
<b>תנגח .</b> מלשון נגיחה והכאה :
<h4>{יז}</h4>
<b>נפוצים .</b> מפוזרים : <b>אל ההרים .</b> על ההרים :
<h4>{יט}</h4>
<b>עליו .</b> סמוך לו :
<h4>{כב}</h4>
<b>תוכל .</b> מלשון יכולת :
<h4>{כד}</h4>
<b>הלחי .</b> הוא המקום שאצל העין :
<h4>{כה}</h4>
<b>הנך .</b> הנה אתה : <b>להחבה .</b> מלשון מחבואה ומסתור :
<h4>{כז}</h4>
<b>לחץ .</b> ענין דוחק , רוצה לומר : בצמצום :
<h4>{ל}</h4>
<b>התחפש .</b> ענין השתנות המלבוש :
<h4>{לו}</h4>
<b>הרנה .</b> קול הכרוז , כן תרגם יונתן :
<h4>{לח}</h4>
<b>ברכת .</b> מקום הבנוי באבנים ובסיד , ושם מתכנסים המים , כמו ( שמואל ב ב יג ) על ברכת גבעון : <b>וילוקו .</b> ענין לחיכה , כמו ( שופטים ז ה ) כל אשר ילק בלשונו . ( לט ) השן . שן של פיל :
<h4>{מה}</h4>
<b>וישלם .</b> עשה שלום :
<h4>{מז}</h4>
<b>הקדש .</b> הניאוף , וכן ( דברים כג יח ) לא יהיה קדש : <b>בער .</b> פנה מן העולם :
<h4>{נ}</h4>
<b>ולא אבה .</b> לא רצה :