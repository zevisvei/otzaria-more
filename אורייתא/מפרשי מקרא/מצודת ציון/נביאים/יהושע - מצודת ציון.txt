<h1>יהושע - מצודת ציון</h1>
<h3>יהושע פרק-א</h3>
<h4>{א}</h4>
<b>בן נון .</b> בחיר''ק , כמו בן בסגו''ל , ולפי שהן מלות זעירות ודבוקות , תקל הקריאה בחיר''ק מבסגו''ל :
<h4>{ב}</h4>
<b>קום .</b> הוא ענין זרוז , כמו ( דברים י יא ) קום לך למסע :
<h4>{ג}</h4>
<b>תדרך .</b> מלשון דרך , וענינו הליכה וצעידה :
<h4>{ד}</h4>
<b>והלבנון .</b> כן שם היער , ואולי גדלו בו אילני לבנה : מבוא ענין שקיעה , כמו ( בראשית כח יא ) כי בא השמש :
<h4>{ו}</h4>
<b>ואמץ .</b> אף הוא ענין חוזק , כמו ( משלי כד ה ) מאמץ כח :
<h4>{ז}</h4>
<b>תשכיל .</b> ענינו הצלחה , וכן ( שמואל א יח יד ) ויהי דוד לכל דרכיו משכיל , כי המצליח נראה להבריות שעשה מעשיו בהשכל :
<h4>{ח}</h4>
<b>ימוש .</b> יסור , כמו ( ישעיהו נט כא ) לא ימושו מפיך : <b>והגית .</b> פעם תשמש לדבור , כמו ( תהלים לה כח ) ולשוני תהגה , ופעם תשמש למחשבה , כמו ( שם מט ד ) והגות לבי :
<h4>{ט}</h4>
<b>הלוא .</b> המלה ההיא תורה לזרז ולחזק , כמו ( שופטים ו יד ) הלוא שלחתיך : <b>תערוץ ותחת .</b> שתיהם ענין פחד , כמו ( דברים ז כא ) לא תערוץ מפניהם וכו' ; ( שם א כא ) ואל תחת :
<h4>{י}</h4>
<b>שוטרי .</b> הם הממונים להשמיע להעם דברי המושל ולהכריח על קיומם , כמו ( שם טז יח ) שופטים ושוטרים :
<h4>{יא}</h4>
<b>צדה .</b> מזון , כמו ( יהושע ט ה ) לחם צידם : <b>בעוד .</b> תרגומו : בסוף :
<h4>{יד}</h4>
<b>חמושים .</b> מזויינים , כמו ( שמות יג יח ) וחמשים עלו :
<h4>{יח}</h4>
<b>ימרה .</b> מלשון מרי ומרד , כמו ( דברים כא יח ) סורר ומורה :
<h3>יהושע פרק-ב</h3>
<h4>{א}</h4>
<b>מרגלים .</b> ענין חיפוש כמו ( דברי הימים א , יט ג ) לחקר ולהפך ולרגל : <b>חרש .</b> ענינו מחשבה , כמו ( משלי ג כט ) אל תחרוש על רעך רעה : <b>זונה .</b> מוכרת מזון :
<h4>{ב}</h4>
<b>הנה .</b> להעיר הזאת : <b>לחפור .</b> לרגל ולחפש , כמו ( איוב לט כא ) יחפרו בעמק , על שם שהמחפש דבר מה בקרקע חופר בה :
<h4>{ד}</h4>
<b>ותצפנו .</b> הסתירה אותו , כמו ( משלי ב ז ) יצפן לישרים : <b>כן .</b> ענינו אמת , כמו ( שמות י כט ) כן דברת : <b>מאין .</b> מאוזה מקום :
<h4>{ה}</h4>
<b>אנה .</b> לאיזה מקום :
<h4>{ו}</h4>
<b>הערוכות .</b> מלשון עריכה וסדור :
<h4>{ז}</h4>
<b>על .</b> ענינו כמו עד , וכן ( בראשית מט יג ) וירכתו על צידון : <b>המעברות .</b> מקום מעבר הירדן :
<h4>{ח}</h4>
<b>עליהם .</b> ענינו כמו : אליהם , באל''ף :
<h4>{ט}</h4>
<b>אימתכם .</b> מלשון אימה ופחד : <b>נמגו .</b> נמסו :
<h4>{י}</h4>
<b>הוביש .</b> מלשון יבש : <b>החרמתם .</b> ענין מיתה וכליון :
<h4>{טו}</h4>
<b>בקיר .</b> בכותל :
<h4>{טז}</h4>
<b>יפגעו .</b> ענין פגישה : <b>ונחבתם .</b> מלשון מחבואה , ורצה לומר , תסתרו במקום מחבואה :
<h4>{יח}</h4>
<b>תקות .</b> מלשון קו וחבל , וכן ( ישעיהו מד יג ) נטה קו : <b>השני .</b> רצה לומר , צבוע בצבע אדום , כמו ( שמות כה ד ) ותולעת שני : <b>תאספי .</b> ענין הכנסה , כמו ( שופטים יט טו ) ואין איש מאסף אותם :
<h4>{כג}</h4>
<b>המוצאות .</b> מה שקרה להם :
<h3>יהושע פרק-ג</h3>
<h4>{ד}</h4>
<b>מתמול .</b> כמו מאתמול : <b>שלשום .</b> יום השלישי שלפני היום הזה :
<h4>{ז}</h4>
<b>אחל .</b> מלשון התחלה :
<h4>{י}</h4>
<b>והורש יוריש .</b> מענין גרושין , כמו ( שופטים א כ ) ויורש משם :
<h4>{יג}</h4>
<b>נד .</b> תל וקבוץ אחת , וכן ( שמות טו ח ) נצבו כמו נד נוזלים :
<h4>{טו}</h4>
<b>גדותיו .</b> הם שפתי הנהר סביב המים , כמו ( ישעיהו ח ז ) והלך על כל גדותיו :
<h4>{טז}</h4>
<b>תמו .</b> מלשון תם והשלמה :
<h3>יהושע פרק-ד</h3>
<h4>{ה}</h4>
<b>והרימו .</b> והגביהו :
<h4>{ט}</h4>
<b>תחת .</b> במקום :
<h4>{יג}</h4>
<b>חלוצי .</b> מזוין , כמו ( דברים ג יח ) חלוצים תעברו : <b>ערבות .</b> ענינו כמו מדבר :
<h4>{יח}</h4>
<b>נתקו .</b> נעתקו וסרו ממקומם :
<h3>יהושע פרק-ה</h3>
<h4>{ב}</h4>
<b>צורים .</b> חדודים , כמו ( תהלים פט מד ) צור חרבו :
<h4>{ג}</h4>
<b>אל גבעת.</b> בגבעת , וכן ( שמות כה כא ) ואל הארון , ומשפטו : ובהארון :
<h4>{ו}</h4>
<b>זבת .</b> מלשון זיבה ונטיפה :
<h4>{ח}</h4>
<b>תחתם .</b> במקומם : <b>חיותם .</b> ענינו רפואה , כמו ( ישעיהו לח כא ) וימרחו על השחין ויחי :
<h4>{ט}</h4>
<b>גלותי .</b> מלשון גלגל וסבוב :
<h4>{יא}</h4>
<b>מעבור .</b> תרגום של 'דגן' הוא עבורא ( דברים כח נא ) וקלוי . שבלים צלוים , כמו ( ויקרא ב יד ) אביב קלוי באש : <b>בעצם היום .</b> רצה לומר , בגופו של יום , כמו ( שם כג יד ) עד עצם היום הזה , ורצה לומר , לא בלילה שלפניו , עם כי הלילה הולך אחר היום :
<h4>{יב}</h4>
<b>וישבות .</b> ענין בטול , כמו ( ישעיהו יד ד ) שבת נוגש :
<h4>{יג}</h4>
<b>שלופה .</b> חלוצה מתערה , כמו ( איוב כ כה ) שלף ויצא מגוה :
<h4>{יד}</h4>
<b>אל פניו .</b> לפניו , רצה לומר , לפני העומד לנגדו :
<h4>{טו}</h4>
<b>של .</b> הסר וכן במשה ( שמות ג ה ) של נעליך :
<h3>יהושע פרק-ו</h3>
<h4>{ג}</h4>
<b>הקיף .</b> ענין סבוב , כמו ( תהלים פח יח ) הקיפו עלי יחד :
<h4>{ד}</h4>
<b>היובלים .</b> האילים , כן תרגומו :
<h4>{ה}</h4>
<b>במשוך .</b> בהאריך הקול :
<h4>{ז}</h4>
<b>והחלוץ .</b> הם בני ראובן ובני גד וחצי שבט מנשה , כולם היו מזוינים ביותר , כמו שכתוב בהם ( דברים ג יח ) חלוצים תעברו :
<h4>{ט}</h4>
<b>והמאסף .</b> דגל מחנה דן נקרא מאסף , על שום שהלכו באחרונה , והיו מאספים כל הנכשלים מהמחנות שהלכו ראשונים :
<h4>{טו}</h4>
<b>השחר .</b> הוא האור הנוצץ בפאת המזרח טרם יעלה השמש : <b>כמשפט הזה .</b> רצה לומר , כמנהג הזה :
<h4>{יז}</h4>
<b>חרם .</b> פעם תשמש על חרמי גבוה והקדש , ופעם תשמש על כריתה ושממון : <b>החבאתה .</b> הסתירם :
<h4>{יח}</h4>
<b>ועכרתם .</b> מענין השחתה ובלבול , כמו ( בראשית לד ל ) עכרתם אתי :
<h4>{כ}</h4>
<b>וירע .</b> מלשון תרועה :
<h4>{כא}</h4>
<b>לפי חרב .</b> החדוד של החרב נקרא 'פה' בלשון המקרא ( כמו בתהלים קמט ו : <b>וחרב פיפיות ) ( א ) וימעלו .</b> ענין חטא ופשע :
<h3>יהושע פרק-ז</h3>
<h4>{ב}</h4>
<b>עם בית און .</b> סמוך לבית און , כמו ( בראשית כה יא ) עם באר לחי ראי :
<h4>{ג}</h4>
<b>תיגע .</b> מלשון יגיעה :
<h4>{ד}</h4>
<b>לפני .</b> מלפני :
<h4>{ה}</h4>
<b>השברים .</b> שם המקום נקרא על שם המאורע , על כי נשברו שם : <b>במורד .</b> במקום הירידה מההר :
<h4>{ז}</h4>
<b>אהה .</b> ענין לשון צעקה ויללה , כמו ( מלכים ב ו ה ) אהה אדוני : <b>ולו .</b> הלואי , וכן ( במדבר יד ב ) לו מתנו : <b>הואלנו .</b> ענין רצון , כמו ( שופטים יט ו ) הואל נא ולין :
<h4>{ח}</h4>
<b>בי .</b> ענין לשון בקשה , כמו ( בראשית מד יח ) בי אדוני :
<h4>{יא}</h4>
<b>בריתי .</b> ענינו בכל מקום דבר המתקיים , וגם שבועה היא דבר המתקיים , וחרם כשבועה : <b>שמו .</b> נתנו :
<h4>{יג}</h4>
<b>קדש .</b> הזמן , כמו ( יואל ד ט ) קדשו מלחמה :
<h4>{טו}</h4>
<b>נבלה .</b> דבר מגונה כמו ( ישעיהו לב ו ) נבלה ידבר :
<h4>{יט}</h4>
<b>תודה .</b> הודאה : <b>תכחד .</b> ענינו העלמה , כמו ( איוב טו יח ) ולא כחדו :
<h4>{כ}</h4>
<b>אמנה .</b> באמת :
<h4>{כא}</h4>
<b>אדרת .</b> טלית חשובה , והוא מלשון אדיר : <b>שנער .</b> עשוי בשנער , והוא בבל : <b>ולשון .</b> רצה לומר , ארוכה ומשוכה כלשון :
<h4>{כג}</h4>
<b>ויציקם .</b> מלשון יציקה ושפיכה :
<h4>{כה}</h4>
<b>וירגמו .</b> ענין השלכת אבנים :
<h4>{כו}</h4>
<b>גל .</b> תל גבוה :
<h3>יהושע פרק-ח</h3>
<h4>{ב}</h4>
<b>אורב .</b> יושב במסתור המארב :
<h4>{ה}</h4>
<b>ונסנו .</b> מלשון ניסה ובריחה :
<h4>{ו}</h4>
<b>התיקנו .</b> ענין העתקה והסרה :
<h4>{ז}</h4>
<b>והורשתם .</b> ענין גרושין :
<h4>{ח}</h4>
<b>תציתו .</b> תבעירו , כמו ( איכה ד יא ) ויצת אש בציון :
<h4>{ט}</h4>
<b>מים .</b> ממערב :
<h4>{י}</h4>
<b>ויפקוד .</b> ענין השגחה :
<h4>{יא}</h4>
<b>והגי .</b> והעמק :
<h4>{יג}</h4>
<b>וישימו .</b> ענין הזמנה למלחמה , כמו ( מלכים א כ יב ) שימו אל העיר : <b>עקבו .</b> תרגומו : מארבו , והוא מלשון ( בראשית כו לו ) ויעקבני זה פעמים , שהוא ענין ערמה :
<h4>{יד}</h4>
<b>למועד .</b> לזמן , כמו ( בראשית יח יד ) למועד אשוב אליך :
<h4>{יח}</h4>
<b>בכידון .</b> ברומח :
<h4>{כ}</h4>
<b>ידים .</b> מקום , כמו ( שמואל ב יח יח ) יד אבשלום :
<h4>{כב}</h4>
<b>בתוך .</b> באמצע , כמו ( במדבר לה ה ) והעיר בתוך : <b>שריד .</b> שיור ושארית , כמו ( ירמיהו לא א ) שרידי חרב : <b>ופליט .</b> גם הוא ענין שארית , כמו ( עזרא ט ח ) להשאיר לנו פליטה :
<h4>{כח}</h4>
<b>תל .</b> מלאה תילין ודגורין , להיות כן עד עולם לבלי אפשר להפנות , והוא ענין גוזמא והפלגה :
<h4>{כט}</h4>
<b>נבלתו .</b> אף גוף אדם המת נקרא נבלה :
<h4>{לב}</h4>
<b>משנה .</b> מלשון שנים :
<h4>{לג}</h4>
<b>כאזרח .</b> זה ישראל גמור מלידה : <b>מול .</b> נגד :
<h3>יהושע פרק-ט</h3>
<h4>{א}</h4>
<b>ובשפלה .</b> בעמק : <b>חוף .</b> שפת :
<h4>{ב}</h4>
<b>פה אחד .</b> רצה לומר , בעצה אחת :
<h4>{ד}</h4>
<b>ויצטירו .</b> עשו עצמם כשלוחים , כמו ( משלי יג יז ) ציר אמונים : <b>בלים .</b> מורקבים : <b>נאדות .</b> הם כלי היין : <b>ומבוקעים .</b> מלשון בקיעה : <b>ומצוררים</b> מקושרים , כמו ( בראשית מב לה ) צרור כספו :
<h4>{ה}</h4>
<b>ונעלות .</b> מנעלים שברגליהם : <b>ומטולאות .</b> ענין חלוף הגוונים , כמו ( יחזקאל טז טז ) במות טלאות : <b>צידם .</b> מזונם : <b>נקודים .</b> מנומר בחברבורות , כמו ( בראשית לא יב ) נקודים וברודים :
<h4>{יב}</h4>
<b>הצטידנו .</b> מלשון צידה ומזון :
<h4>{יח}</h4>
<b>וילנו .</b> מלשון תלונה ותערומות :
<h4>{כא}</h4>
<b>חוטבי .</b> ענין כריתה וחתוך , וכן ( דברים יט ה ) לחטוב עצים :
<h3>יהושע פרק-י</h3>
<h4>{א}</h4>
<b>אדוני צדק .</b> כך שמו :
<h4>{ו}</h4>
<b>תרף .</b> מלשון רפיון :
<h4>{ט}</h4>
<b>פתאום .</b> ענין מהירות מבלי הרגשה מקודם :
<h4>{י}</h4>
<b>ויהומם .</b> מלשון מהומה ובלבול :
<h4>{יב}</h4>
<b>תת .</b> מלשון נתינה : <b>דום .</b> המתן , כמו ( שמואל א יד ט ) דומו עד הגיענו אליכם :
<h4>{יג}</h4>
<b>אויביו .</b> מאויביו : <b>אץ .</b> ענין מהירות , כמו ( משלי יט ב ) ואץ ברגלים : <b>לבוא .</b> לשקוע , כמו ( בראשית כח יא ) כי בא השמש : <b>תמים .</b> מלשון תם ושלם :
<h4>{טז}</h4>
<b>ויחבאו .</b> נסתרו , והוא מלשון מחבואה :
<h4>{יח}</h4>
<b>גולו .</b> גלגלו : <b>והפקידו .</b> מלשון פקיד וממונה :
<h4>{יט}</h4>
<b>וזנבתם .</b> מלשון זנב , ורצה לומר , סוף המחנה , כזנב הזה שהוא סוף הגוף :
<h4>{כ}</h4>
<b>והשרידים שרדו .</b> הנשארים נשארו , כמו ( איכה ב כב ) פליט ושריד :
<h4>{כא}</h4>
<b>חרץ .</b> ענין תנועה , כמו ( שמואל ב ה כד ) אז תחרץ :
<h4>{כד}</h4>
<b>קציני .</b> ענין שררה , כמו ( ישעיהו ג ו ) קצין תהיה לנו :
<h4>{מ}</h4>
<b>והנגב .</b> מקום נגוב ויבש ( בראשית ח יג ) כי חרבו פני האדמה , תרגומו : נגבו , וכן ( לקמן טו יט ) ארץ הנגב נתתני : <b>והשפלה.</b> העמק : <b>והאשדות .</b> מדרון ההרים שהמים נשפכים ויורדים שם , וכן ( דברים ג יג ) אשדות הפסגה , וכן ( בראשית ט ו ) שופך דם , תרגומו : דישוד דמא :
<h3>יהושע פרק-יא</h3>
<h4>{ב}</h4>
<b>ובערבה .</b> במישור : <b>נגב כנרות .</b> לדרום כנרות , והוא שם מקום : <b>ובנפות דור .</b> מחוזות וגלילות של דור , כמו ( תהלים מח ג ) יפה נוף :
<h4>{ה}</h4>
<b>ויועדו .</b> מלשון ועד ואסיפה :
<h4>{ו}</h4>
<b>תעקר .</b> תסיר העיקר , כמו ( איוב לא יב ) : ובכל תבואתי תשרש , ומשפטו : תסיר השורש ממקומו , ורצה לומר , שיכרות הרגלים שהם העיקר והיסוד לבהמה :
<h4>{י}</h4>
<b>לפנים .</b> בימים הקדמונים :
<h4>{יג}</h4>
<b>תלם .</b> מלשון תל וגובה :
<h4>{יז}</h4>
<b>בעל .</b> תרגומו : מישר :
<h4>{כ}</h4>
<b>תחנה .</b> חנינה ורחמים :
<h4>{כא}</h4>
<b>הענקים .</b> בני אדם גבהי הקומה :
<h4>{כג}</h4>
<b>שקטה .</b> נחה , כמו ( תהלים עו ט ) ארץ יראה ושקטה :
<h3>יהושע פרק-יב</h3>
<h4>{ד}</h4>
<b>הרפאים .</b> הענקים , על שם שמרפים ידי רואיהם , כי יפחדו מהם :
<h4>{כג}</h4>
<b>לנפת דור .</b> למחוז דור : <b>גוים .</b> מקום נקבצו שמה מכמה גוים , וכן ( בראשית יד א ) תדעל מלך גוים :
<h3>יהושע פרק-יג</h3>
<h4>{ב}</h4>
<b>גלילות .</b> מחוזות :
<h4>{ג}</h4>
<b>השיחור .</b> שם הנהר : <b>סרני .</b> ענין שררה :
<h4>{ט}</h4>
<b>המישור .</b> מקום ישר ושוה :
<h4>{יב}</h4>
<b>וירשם .</b> גרשם :
<h4>{כא}</h4>
<b>נסיכי .</b> ענין שררה :
<h4>{כג}</h4>
<b>וחצריהן .</b> עיירות פרוזות מבלי חומה , העומדים סביב עיר חומה :
<h4>{ל}</h4>
<b>חות יאיר .</b> תרגומו : כפרני יאיר :
<h3>יהושע פרק-יד</h3>
<h4>{א}</h4>
<b>המטות .</b> השבטים :
<h4>{ד}</h4>
<b>ומגרשיהם .</b> הם הבנינים הסמוכים להעיר , מחוץ לחומה , וכאלו נגרשו ממנה : <b>למקניהם .</b> הם בהמות גסות : <b>ולקנינם .</b> הם בהמות דקות :
<h4>{ו}</h4>
<b>אודותי .</b> תרגומו : עסק דילי , וכן ( ירמיהו ג ח ) על כל אודות :
<h4>{ח}</h4>
<b>המסיו .</b> מלשון המסה : <b>מלאתי .</b> ענין השלמה וגמר :
<h4>{ט}</h4>
<b>דרכה .</b> צעדה , והוא מלשון דרך :
<h4>{יב}</h4>
<b>בצורות .</b> חזקות , והוא מלשון צור : <b>אותי .</b> עמי , אף כי הוא בחול''ם , וכן ( יחזקאל ב א ) ואדבר אותך : <b>והורשתים .</b> וגרשתים :
<h4>{יד}</h4>
<b>יען .</b> בעבור :
<h4>{טו}</h4>
<b>קרית .</b> מלשון קריה ועיר :
<h3>יהושע פרק-טו</h3>
<h4>{א}</h4>
<b>גבול .</b> מיצר וסוף :
<h4>{ב}</h4>
<b>הלשון .</b> ראש הים המשוך כלשון :
<h4>{ה}</h4>
<b>לפאת .</b> לצד ורוח :
<h4>{ו}</h4>
<b>אבן בוהן .</b> הוא שם מקום : <b>בן ראובן .</b> עיר איש ששמו ראובן , וכן ( ירמיהו מח מה ) מבין סיחון :
<h4>{ז}</h4>
<b>נוכח .</b> נגד :
<h4>{ט}</h4>
<b>ותאר .</b> ענין הקפה וסבוב , כמו ( ישעיהו מד יג ) ובמחוגה יתארהו :
<h4>{יח}</h4>
<b>ותצנח .</b> ענין נעיצה , כמו ( שופטים ד כא ) ותצנח בארץ , ורצונו לומר הפילה עצמה בכח וכאלו ננעצה בארץ :
<h4>{יט}</h4>
<b>ברכה .</b> מתנה ומנחה , כמו ( בראשית לג יא ) קח נא את ברכתי : <b>הנגב .</b> ענין יובש , כמו ( ישעיהו כא א ) כסופות בנגב : <b>נתתני .</b> נתת לי : <b>גלות .</b> מעין , כמו ( שיר השירים ד יב ) גל נעול , ונקרא כן על שם סבובו וגלגולו : <b>את .</b> עם : <b>עליות .</b> מלשון עליון :
<h4>{מה}</h4>
<b>ובנותיה .</b> הכפרים הסמוכים אליה :
<h4>{מו}</h4>
<b>על יד .</b> על מקום , כמו ( שמואל ב יח יח ) יד אבשלום :
<h3>יהושע פרק-יז</h3>
<h4>{א}</h4>
<b>.</b> :
<h4>{ה}</h4>
<b>חבלי .</b> המחוזות יקראו חבלים על שם : כי בחבל יחולק נחלה ( עמוס ז יז : ואדמתך בחבל תחולק ) :
<h4>{י}</h4>
<b>יפגעון .</b> יפגשון :
<h4>{יב}</h4>
<b>ויואל .</b> ענין רצון , כמו ( יהושע ז ז ) ולו הואלנו :
<h4>{יג}</h4>
<b>והורש .</b> ענין גרושין :
<h4>{יד}</h4>
<b>כה .</b> רצונו לומר כמו שאתה רואה :
<h4>{טו}</h4>
<b>ובראת .</b> עניגו כריתה , כמו ( יחזקאל כג מז ) וברא אתהן בחרבותם : <b>אץ .</b> ענין מהירות , כמו ( לעיל י יט ) ולא אץ לבוא , ורצה לומר המקום צר וקטן ומהר יעברו מן הקצה אל הקצה :
<h4>{טז}</h4>
<b>ימצא .</b> ענין די הספוק , כמו ( במדבר יא כב ) ומצא להם :
<h3>יהושע פרק-יח</h3>
<h4>{ב}</h4>
<b>ויותרו .</b> מלשון נותר :
<h4>{ג}</h4>
<b>עד אנה .</b> עד מתי : <b>מתרפים.</b> מלשון רפיון :
<h4>{ד}</h4>
<b>הבו .</b> ענינו הזמנה , כמו ( בראשית יא ג ) הבה נלבנה :
<h4>{ו}</h4>
<b>הנה .</b> להמקום הזה : <b>ויריתי .</b> והשלכתי , כמו ( שמות טו ד ) ירה בים : <b>פה .</b> במקום הזה :
<h4>{יד}</h4>
<b>ותאר .</b> וסבב :
<h4>{יז}</h4>
<b>נכח .</b> נגד :
<h4>{יט}</h4>
<b>לשון .</b> קצה הים המשוך כלשון :
<h3>יהושע פרק-יט</h3>
<h4>{ט}</h4>
<b>מחבל .</b> ענין מחוז :
<h4>{יג}</h4>
<b>המתאר .</b> המסבב :
<h4>{כט}</h4>
<b>מבצר צור .</b> מבצר הבנוי בצור :
<h4>{מז}</h4>
<b>וירשו .</b> מלשון ירושה :
<h3>יהושע פרק-כ</h3>
<h4>{ב}</h4>
<b>המקלט .</b> על שם שקולטת את הרוצחים , שאין מדרך עיר אחרת להניח להרוצחים לדור בה :
<h4>{ג}</h4>
<b>לנוס .</b> ענין בריחה : <b>בבלי דעת .</b> בלא כוונה : <b>מגואל .</b> מלשון גאולה , כי בהנקם נקמת הנרצח , לגאולה תחשב לו :
<h4>{ד}</h4>
<b>ואספו .</b> ענין הכנסה , כמו ( שופטים יט טו ) מאסף אותם :
<h4>{ה}</h4>
<b>יסגירו .</b> ענין מסירה , כמו ( עמוס א ו ) להסגיר לאדום : <b>שלשום .</b> יום השלישי מהיום הזה :
<h4>{ז}</h4>
<b>ויקדישו .</b> ויזמינו , כמו ( יואל ב טז ) קדשו קהל : <b>בגליל .</b> בארץ הגליל , והוא שם מדינה בארץ ישראל :
<h4>{ט}</h4>
<b>המועדה .</b> מלשון ועד וקבוץ להתאסף בהן הרוצחים , כמו ( ישעיהו יד יג ) בהר מועה ( ד ) הניח . מלשון מנוחה :
<h3>יהושע פרק-כב</h3>
<h4>{ח}</h4>
<b>בנכסים .</b> זה הלשון ידוע בדברי רבותינו זכרונם לברכה כלול בה זהב וכסף וכלים ומקנה וכו' , וכן ( קהלת ה יח ) עושר ונכסים : <b>ובשלמות .</b> ובבגדים , ויתהפך משמלה שלמה , כמו מכבש כשב :
<h4>{י}</h4>
<b>על .</b> אצל :
<h4>{יב}</h4>
<b>לצבא .</b> כמו בצבא , ובאה הלמ''ד במקום הבי''ת , וכן ( ויקרא כו ז ) לפניכם לחרב , ומשפטו בחרב :
<h4>{טז}</h4>
<b>המעל .</b> החטא ופשע :
<h4>{יח}</h4>
<b>ומחר .</b> יש מחר שהוא לאחר זמן רב , וכן ( שמות יג יד ) כי ישאלך בנך מחר :
<h4>{יט}</h4>
<b>ואותנו .</b> ענינו , כמו ובנו : <b>מבלעדי .</b> ענינו כמו זולת , וכן ( בראשית יד כד ) בלעדי רק אשר אכלו הנערים :
<h4>{כה}</h4>
<b>והשביתו .</b> בטול ומניעה , כמו ( ישעיהו יד ד ) שבת נוגש :
<h4>{כח}</h4>
<b>תבנית .</b> צורת :
<h4>{כט}</h4>
<b>חלילה .</b> הוא מלשון חולין וגנאי :
<h3>יהושע פרק-כג</h3>
<h4>{ג}</h4>
<b>לכם .</b> בשבילכם :
<h4>{ד}</h4>
<b>מבוא .</b> ענין שקיעה , כמו ( בראשית כח יא ) כי בא השמש :
<h4>{ה}</h4>
<b>יהדפם .</b> ענין דחיפה והכאה , כמו ( תהלים א ד ) תדפנו רוח : <b>והוריש .</b> יגרש :
<h4>{יב}</h4>
<b>והתחתנתם .</b> מלשון חתון :
<h4>{יג}</h4>
<b>לפח .</b> לרשת : <b>ולמוקש .</b> למכשול : <b>ולשוטט .</b> ענין שבט , כמו ( משלי כו ג ) שוט לסוס , ונכפלה למ''ד הפעל : <b>ולצננים .</b> ענין קוצים , וכן ( במדבר לב נה ) לצננים בצדיכם :
<h3>יהושע פרק-כד</h3>
<h4>{ה}</h4>
<b>ואגוף .</b> ענין הכאה , וכן ( שמות כא כב ) ונגפו אשה הרה :
<h4>{ז}</h4>
<b>מאפל .</b> מלשון אופל וחושך :
<h4>{י}</h4>
<b>אביתי .</b> ענין רצון , כמו ( דברים כה ז ) לא אבה יבמי :
<h4>{יא}</h4>
<b>בעלי יריחו .</b> אדוני יריחו , כמו ( שמות כב יד ) אם בעליו עמו :
<h4>{יב}</h4>
<b>הצרעה .</b> אמרו רבותינו זכרונם לברכה ( סוטה לו א ) שהוא מין שרץ עוף , שהטילה בהם ארס :
<h4>{יט}</h4>
<b>קנוא .</b> מתנקם ליפרע : <b>ישא .</b> ענין כפרה ומחילה , כמו ( שמות לד ז ) נושא עון :
<h4>{כו}</h4>
<b>האלה .</b> הוא שם אילן מה :
<h4>{כז}</h4>
<b>לעדה .</b> לשון עד בלשון נקבה :
<h4>{לב}</h4>
<b>בחלקת .</b> ענין אחוזת שדה , כמו ( בראשית לב יט ) ויקן את חלקת השדה : <b>קשיטה .</b> מעה , והיא מטבע מה :
<h4>{לג}</h4>
<b>בגבעת .</b> מלשון גבעה והר :