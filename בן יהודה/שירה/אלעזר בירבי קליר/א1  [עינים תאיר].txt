<h1>א1 [עינים תאיר]</h1>
אלעזר בירבי קליר
<blockquote><p>עֵינַיִם / תָּאִיר</p> <p>פָּנִים תַּצְהִיר</p> <p>אֹזֶן תָּעִיר</p> <p>לְמַגְּנֵינוּ בְצֶדֶק מִמִּזְרָח הֵעִיר</p> <br/></blockquote>
<blockquote><p>וַיִּסְעוּ / תְּלוּשִׁים מִגֵּיא רִשְׁעָה</p> <p>שׁוֹשַׁנַּת תָּם מְשָׁעֳשָׁעָה</p> <p>מֵרְפִידִים / רָצוּ אֲפוּדֵי יְשׁוּעָה</p> <p>קְשׁוֹב כְּהַיּוֹם קוֹלוֹת שִׁבְעָה</p> <br/></blockquote>
<blockquote><p>וַיָּבֹאוּ / צֶאֱצָאֵי מְלוּט כִּבְשָׁן</p> <p>פְּקוּדִים לִרְעוֹת גִּלְעָד וּבָשָׁן</p> <p>מִדְּבַּר / עֲלִיּוֹתָם כְּתִמְרוֹת עָשָׁן</p></blockquote>
<blockquote><p>שָׂשִׂים יוֹם זֶה נ[…]וים כַּשּׁוֹשָׁן</p> <br/></blockquote>
<blockquote><p>סִינַי / נִתְעַלָּה מִכָּל הַר</p> <p>מֹשֶׁה עָלָה וְכָבוֹד [….]ר</p> <p>וַיַּחֲנוּ / לְמוּלוֹ בְּקִדּוּשׁ וָטֹהַר</p> <p>כְּכַלָּה מְקֻדֶּשֶׁת לְקַבֵּל כְּתֻבַּת מֹהַר</p> <br/></blockquote>
<blockquote><p>בַּמִּדְבָּר / יָמִים חֲמִשִּׁים סִבְּבוֹ</p> <p>טֶכֶס מַסָּעוֹת עֲשָׂרָה […]יבו</p> <p>וַיִּחַן / חָתָן בְּחֻפַּת חִבּוּבוֹ</p> <p>זֶה יוֹם חֲתֻנָּתוֹ וְיוֹם שִׂמְחַת לִבּוֹ</p> <br/></blockquote>
<blockquote><p>שָׁם / וִעֵד אַחֲרָיו נִמְשָׁכִים</p> <p>הִשְׁגִּיחַ לְמַעֲנָם וְהֵצִיץ מֵחֲרַכִּים</p> <p>יִשְׂרָאֵל / דּוֹמִים לַמַּלְאָכִים</p> <p>גָּשׁוּ בְנִקְיוֹן כַּף וּמֵרָע נֶחְסָכִים</p> <br/></blockquote>
<blockquote><p>נֶגֶד / בָּנִים בְּתַפּוּחִים רְפוּדִים</p></blockquote>
<blockquote><p>[ב….. …… …… …..דים]</p></blockquote>
<blockquote><p>הָהָר / אַרְבָּעִים חָן צִיר בְּלַהַב לְפוּדִים</p></blockquote>
<blockquote><p>אֲמָנָה ל[…………..מֵרְפִידִים]</p> <br/></blockquote>