<h1>אֶזְרָחִי יְדָעָךְ</h1>
אלעזר בירבי קליר
<p>קדושתא לשחרית</p>
<br/>
<blockquote><p>אֶזְרָחִי יְדָעָךְ מִכָּל אֻמּוֹת</p> <p>בְּעוֹדוֹ בֶן שָׁלוֹשׁ הֵבִין בְּחָכְמוֹת</p> <p>גָּהּ וְהֵעִיר מִמִּזְרָח לְכָל מְקוֹמוֹת</p> <p>דֶּרֶךְ תְּשׁוּבָה יִידַע לְבַעֲלֵי אֲשָׁמוֹת</p> <p>הֶעֱלֵיתוֹ מִכֶּשֶׂד בִּימִין רוֹמֵימוֹת</p> <p>וְקִדֵּשׁ שְׁמָךְ בְּתַעֲלוּמוֹת</p> <p>זָנַח יוֹלְדָיו וְדָבַק בָּךְ בְאֵימוֹת</p> <p>חִיַּלְתּוֹ עוֹז וְתַעֲצוּמוֹת</p> <p>טַעַם הוֹרֵיתוֹ בִנְעִימוֹת</p> <p>יְחִידוֹ לַעֲקוֹד בְּהַר צְבִי אֲדָמוֹת</p> <p>כְּהַשְׁכִּימוֹ בַבֹּקֶר ז[וֹ]רֵר בְּנוֹ מִתְּנוּמוֹת</p> <p>לְקַיֵּם אָמְרָךְ יוֹצֵר נְשָׁמוֹת</p> <p>מַאֲכֶלֶת לָקַח לְהוֹבִילוֹ לִרְקָמוֹת</p> <p>נַפְשׁוֹ הֶעֱרָה וְנִתַּן לִתְקוּמוֹת</p> <p>שׂוֹחֲחָךְ אַל תִּשְׁלַח מִשִּׁבְעָה מְרוֹמוֹת</p> <p>עָן יְיָ יֵרָאֶה בִּשְׁנֵי עוֹלָמוֹת</p> <p>פָּצוּי מֵאִישׁ תּוֹךְ וּמִרְמוֹת</p> <p>צַרְתָּה בוֹ שְׁנֵי חוֹתָמוֹת</p> <p>קוֹמַמְתּוֹ בְתַחַת וְגַם בְּכֵס לְדַמּוֹת</p> <p>רָחֵשׁוֹ שְׁלוֹשׁ עֶשְׂרֵה קְדוּמוֹת</p> <p>שַׁתָּה לִשְׁבָטָיו כּוֹפֶר מֵאֲשָׁמוֹת</p> <p>שֶׁפֶר סְלִיחוֹת בְּלִי מְעֻלָּמוֹת</p> <p>תִּירְגַּלְתָּה לַמָּשׁוּחַ כִּיפּוּר וְנֶחָמוֹת</p> <p>תּוֹאַר שְׁנֵי בָנָיו אַחֲרֵי מוֹת.</p> <br/></blockquote>
<blockquote><p>חֲמָתוֹ יָסִיר מִכֶּם</p> <p>דְּרוֹר וּסְלִיחָה יַמְצִיא לָכֶם</p> <p>תִּמְצְאוּ חֵפֶץ בְּיוֹם צוֹמְכֶם</p> <p>יְיָ צְבָאוֹת יָגֵן עֲלֵיכֶם.</p> <br/></blockquote>