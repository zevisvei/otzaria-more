<h1>ו [בחדש אשר ]</h1>
אלעזר בירבי קליר
<blockquote><p>בַּחֹדֶשׁ / אֲשֶׁר אֻמָּה</p> <p>כַּנִּדְגָּלוֹת אֲיֻמָּה</p> <p>בּוֹ הָנְחֲלָה מֵרוּמָה</p> <p>תּוֹרַת יְיָ תְּמִימָה</p> <br/></blockquote>
<blockquote><p>ובכן בחדש השלישי</p> <br/></blockquote>
<blockquote><p>הַשְּׁלִישִׁי / גָּבַר לְחֹפֶשׁ</p> <p>גּוֹי יָצְאוּ מִכֶּפֶשׁ</p> <p>דָּחָה מִלִּבָּם טֶפֶשׁ</p> <p>בִּמְשִׁיבַת נֶפֶשׁ</p> <br/></blockquote>
<blockquote><p>לְצֵאת / הֲמוֹן מִי מָנָה</p> <p>שִׁשִּׁים רֹאשׁ נִמְנָה</p> <p>וְכֻלָּם קִבְּלוּ בֶאֱמוּנָה</p> <p>עֵדוּת יְיָ נֶאֱמָנָה</p> <br/></blockquote>
<blockquote><p>בְּנֵי / זֶרַע יוֹנָתִי</p> <p>זָכַרְתִּי בְּחַסְדִּי וֶאֱמוּנָתִי</p> <p>חִנְּכָם נֶאֱמַן בֵּיתִי</p> <p>בְּמַחְכִּימַת פֶּתִי</p> <br/></blockquote>
<blockquote><p>יִשְׂרָאֵל / טָסוּ בַכּוֹשָׁרִים</p> <p>כְּעַל כַּנְפֵי נְשָׁרִים</p> <p>יְשׁוּרוּן יַחַד מְאַשְּׁרִים</p> <p>פִּקּוּדֵי יְיָ יְשָׁרִים</p> <br/></blockquote>
<blockquote><p>מֵאֶרֶץ / כְּחָשׁוּ בְכָל לֵב</p> <p>קָרְאוּ לְבוֹחֵן כְּלָיוֹת וָלֵב</p> <p>לָכֵן פִּקּוּדֵיהֶם מַפְגִּינֵי לֵב</p> <p>וּמְשַׂמְּחֵי לֵב</p> <br/></blockquote>
<blockquote><p>מִצְרַיִם / מֵעֵת עָבְרָה</p> <p>אוֹם יָפָה וּבָרָה</p> <p>נָחֲלָה חָכְמָה וּגְבוּרָה</p> <p>מִצְוַת יְיָ בָּרָה</p> <br/></blockquote>
<blockquote><p>בַּיּוֹם / [ס… ע… רה]</p></blockquote>
<blockquote><p>פְּאֵר שָׂם בְּרֹאשׁ נוֹטֵירָה</p> <p>צָנִיף לְרֹאשׁ מוקטרה</p> <p>[יֵרְאַת יְיָ טְהוֹרָה]</p> <br/></blockquote>
<blockquote><p>[הַזֶּה] בָּאוּ / קְהוּלִים בְּצַעַד</p></blockquote>
<blockquote><p>וְאִישׁ מֵהֶם לֹא נִמְעַד</p> <p>[רָשַׁמְתָּ בְּעִנְיְנֵיהֶם] עֲדֵי עַד</p> <p>עוֹמֶדֶת לָעַד</p> <br/></blockquote>
<blockquote><p>מִדְבַּר / שׁוּר מִתְקוֹמֶמֶת</p> <p>וּמַלְכָּהּ מְרוֹמֶמֶת</p> <p>שְׁבוּיַת שָׁמַיִם מְחֻכֶּמֶת</p> <p>מִשְׁפְּטֵי יְיָ אֱמֶת</p> <br/></blockquote>
<blockquote><p>סִינַי / תָּאֵב בְּלַפִּידָיו</p> <p>תֹּקֶף עוֹז לְהַנְחִיל יְדִידָיו</p> <p>תָּקַף וְתִקֵּף י[….] גְּדוּדָיו</p> <p>צָדְקוּ יַחְדָּיו</p> <br/></blockquote>