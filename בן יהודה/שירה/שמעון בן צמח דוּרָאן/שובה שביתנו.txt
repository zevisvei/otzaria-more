<h1>שובה שביתנו</h1>
שמעון בן צמח דוּרָאן
<p><a href="#fn:1" id="fnref:1" title="see footnote"><sup>1</sup></a></p>
<blockquote><p>שׁוּבָה שְׁבִיתֵנוּ וּבְגִיל וּבִשְׂמָחוֹת / בִּנְאוֹת נְוֵה שָׁלוֹם נֵשֵׁב וּבִמְנוּחוֹת.</p></blockquote>
<blockquote><p>מַיִם בְּשָׂשׂוֹן מִמַּעְיַן יְשׁוּעָתֶךָ / נִשְׁאַב בְּיוֹם תֶּאֱסֹף שֵׂיוֹת מְנוּדָּחוֹת.</p></blockquote>
<blockquote><p>עֵת הַסְּתָו יַעֲבֹר מַהֵר וְעֵת זָמִיר / יִקְרַב וְאָז נִשְׁכֹּן הַשְׁקֵט וּבַטּוּחוֹת.</p></blockquote>
<blockquote><p>וּבְרֹאשׁ שְׂמָחוֹת אֶת צִיּוֹן כְּטוֹטָפוֹת / נַעֲלֶה בְּפִתּוּחֵי חוֹתָם מְפֻתָּחוֹת.</p></blockquote>
<blockquote><p>5 / נָשִׁיר זְמִירוֹת בֶּן יִשַׁי וְיִשְׁתַּבַּח / לָעַד שִׁמְךָ מֶלֶךְ גָּדוֹל בַּתִּשְׁבָּחוֹת.</p></blockquote>
<br/>
<ol><li id="fn:1"><p>(מאיורקה, 1361 – אלג'יר, 1444) <a href="#fnref:1" title="return to body"> ↩</a></p></li></ol>