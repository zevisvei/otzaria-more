<h1>רְפוּאָה אַתְּ</h1>
יצחק אבן כלפון
<p>בראש השיר כתובת בערבית: וכתב אליו בשעת שתותו הרפואה והיו ידידיו עמו במסיבתו.</p>
<blockquote><p>רְפוּאָה אַתְּ לְכָל־מַכָּה אֲנוּשָׁה</p> <p>וּמַרְגּוֹעַ לְכָל־נֶפֶשׁ עֲנוּשָׁה,</p> <p>וְעֹשֶׁר רַב לְכָל־אֹהֵב, וְחֶרֶב</p> <p>עֲלֵי צַוַּאר יְרִיבֶיךָ לְטוּשָׁה.</p></blockquote>
<blockquote><p>וְטוּב מַתָּן וְגַם שִׂ[מְחַת לְבָבוֹ]ת,</p></blockquote>
<blockquote><p>וְהַשִּׂמְחָה בְךָ תָמִיד חֲדָשָׁה.</p> <p>שְׁנֵי אוֹרוֹת יְצָרָם [אֵל] לְהָאִיר</p> <p>פְּנֵי תֵבֵל – בְּךָ הָיוּ שְׁלֹשָׁה.</p> <p>חֲתָנֶיךָ לְפָנֶיךָ יְבִיאוּן</p> <p>תְּשׁוּרָתָם לְהַמְצִיאָךְ נְפִישָׁה,</p> <p>וּמַה־יֵשׁ בָּאֲדָמָה שֶׁיְּשֻׁלַּח</p> <p>אֲשֶׁר יֵאוֹת לְנַפְשָׁךְ הַקְּדוֹשָׁה?</p> <p>הֲיֵרָאוּ בְמֵי הַיָּם תְּעָלוֹת,</p> <p>וְאִם תָּבוֹא בְלֵב גִּבּוֹר חֲלוּשָׁה?</p> <p>הֲמִצְחִי עָז וְאָנֹכִי חֲסַר לֵב</p> <p>וְאִם פָּנַי אֲפִיקִים כַּנְּחוּשָׁה,</p> <p>עֲדֵי אֶשְׁלַח לְךָ לִהְיוֹת נְדִיב לֵב? –</p> <p>וְאַתָּה [הַ]נְּדִיבוּת לָךְ יְרֻשָּׁה.</p> <p>וְעֶ[זְרָתָךְ לְכָל־כּוֹשֵׁל תְּקוּמָה</p> <p>וְנִדְבָתָךְ לְכָל־]חֹלִי אֲשִׁישָׁה.</p> <br/></blockquote>