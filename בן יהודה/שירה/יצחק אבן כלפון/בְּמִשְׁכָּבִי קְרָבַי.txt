<h1>בְּמִשְׁכָּבִי קְרָבַי</h1>
יצחק אבן כלפון
<blockquote><p>בְּמִשְׁכָּבִי קְרָבַי יֶהֱמוּ בָךְ,</p></blockquote>
<blockquote><p>וְעַל כֵּן לַחֲזוֹת אֹתָךְ אֲבַקֵּר,</p></blockquote>
<blockquote><p>וְלִקְרָאתִי תְּהִי יוֹצֵא בְשִׂמְחָה</p></blockquote>
<blockquote><p>וְאַתָּה לֹא פְעֻלָּתָךְ מְחַקֵּר.</p></blockquote>
<blockquote><p>5 תְּדַמֶּה כִּי תְפַתֵּנִי בְשִׁקְרוּת­ –</p></blockquote>
<blockquote><p>וְלֹא יִכּוֹן לְמוּל עֵינַי מְשַׁקֵּר.</p></blockquote>
<blockquote><p>לְכֵן אָשִׁיב לְבָבִי מִדְּבָק- בָּךְ</p></blockquote>
<blockquote><p>וְשָׁרְשֵׁי אַהֲבָתִי בָךְ – אֲעַקֵּר,</p></blockquote>
<blockquote><p>וְאֶדֹּם מִלְּדַבֵּר עִמְּךָ עוֹד</p></blockquote>
<blockquote><p>10 וְעֵינַי מִלְּהַבִּיטָךְ אֲנַקֵּר,</p></blockquote>
<blockquote><p>וְקֶשֶת פִּי אֲזַי תִּהְיֶה דְרוּכָה</p></blockquote>
<blockquote><p>וּמֵעֶיךָ בְּחֵץ הַשִּׁיר אֲדַקֵּר. <br/></p></blockquote>