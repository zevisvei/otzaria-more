<h1>לְטוֹב שִׁמְךָ</h1>
יצחק אבן כלפון
<blockquote><p>לְטוֹב שִׁמְךָ אֲעוֹפֵף כַּנְּשָׁרִים,</p></blockquote>
<blockquote><p>וְאֶל שִׁמְעָךְ אֲדַלֵּג כָּעֳפָרִים,</p></blockquote>
<blockquote><p>וְלִדְמוּתָךְ כְּמוֹ עָב קַל אֲמַהֵר,</p></blockquote>
<blockquote><p>כְּאִלּוּ בָם לְאֵל עָלַי נְדָרִים.</p></blockquote>
<blockquote><p>וּמֵרֹב תַּאֲוָתִי לַחֲזוֹת אֶת</p></blockquote>
<blockquote><p>יְפֵה טוֹב מַעֲשֶׂיךָ הַנְּבָרִים,</p></blockquote>
<blockquote><p>אֲנִי רַצְתִּי כּאִישׁ יָרוּץ לְבַשֵּׂר</p></blockquote>
<blockquote><p>וְגַם לִקְרֹא פְּקַחְקוֹחַ אֲסוּרִים.</p></blockquote>
<blockquote><p>וְכָל-רֶכֶס, וְכָל-עָקֹב, וְכָל-הַר</p></blockquote>
<blockquote><p>עֲבַרְתִּימוֹ כְּמַסְלוּלִים יְשָׁרִים.</p></blockquote>
<blockquote><p>וְהַיַּמִּים אֲשֶׁר הָיוּ לְפָנַי</p></blockquote>
<blockquote><p>בְּרָב-חֶמֶד עֲבַרְתִּים כַּנְּהָרִים.</p></blockquote>
<blockquote><p>וְעֵת בָּאתִי, וְדִמִּיתִי הֱיוֹתִי</p></blockquote>
<blockquote><p>לְעָמִית, סָגְרוּ עָלַ[י] שְׁעָרִים.</p></blockquote>
<blockquote><p>וְתוֹחַלְתִּי בְיָמִים נִכְזְבָה לִי,</p></blockquote>
<blockquote><p>וְתִקְוָתִי לְמַפָּחֵי שְׁבָרִים.</p></blockquote>
<blockquote><p>הֲלֹא אַתָּה, אֲשֶׁר תִּקְשֹׁר בְּדַעְתָּךְ</p></blockquote>
<blockquote><p>וּמוּסָרָךְ, לְאַנְשֵׁי לֵב, כְּתָרִים.</p></blockquote>
<blockquote><p>וְכָל-חָכָם וְיוֹדֵעַ וּמֵבִין,</p></blockquote>
<blockquote><p>מְגַלֶּה-סּוֹד וּמַחְבּוֹאֵי סְתָרִים,</p></blockquote>
<blockquote><p>סְבִיבֶיךָ כְּכוכָבִים, וְאַתָּה</p></blockquote>
<blockquote><p>כְּמוֹ חַמָּה גְּבִירַת הַמְּאוֹרִים.</p></blockquote>
<blockquote><p>בְּמִלֶּיךָ וְטוּב לִקְחָךְ תְּחַיֶּה</p></blockquote>
<blockquote><p>וְתָקִיץ אֶת-יְשֵׁנֵי הַקְּבָרִים.</p></blockquote>
<blockquote><p>וְתִמשֹׁךְ הַלְּבָבוֹת אַחֲרֶיךָ,</p></blockquote>
<blockquote><p>כְּאִלּוּ הֵם בְּיָדֶיךָ עֲצוּרִים.</p></blockquote>
<blockquote><p>לְמַעַן כִּי אֲחֵי מוּסָר בְּכָל-עִיר,</p></blockquote>
<blockquote><p>וְאִם רָמוּ וְאִם רָשׁוּ חֲבֵרִים.</p></blockquote>
<blockquote><p>וּמַדּוּעַ אֱהִי עִמָּם בְּמִסְפָּר</p></blockquote>
<blockquote><p>וְאֵחָשֵׁב בְּעֵינֶיךָ כְּזָרִים.</p></blockquote>
<blockquote><p>וְרַבִּים יִזְכְּרוּךָ בַנְּדִיבוֹת</p></blockquote>
<blockquote><p>וְרֹחַב-לֵב וּמִפְעָלִים יְקָרִים.</p></blockquote>
<blockquote><p>וְכִי כַ[פָּךְ] לְכָל-שׁוֹאֵל פְּתוּ[חָה]</p></blockquote>
<blockquote><p>[וְ]לֹא אֶרְאֶה לְבַד שֵׁמַע אֲמָרִים.</p></blockquote>
<blockquote><p>מְטָ[רֶיךָ] לְ[כָ]ל-אָדָם יְרַוּוּ</p></blockquote>
<blockquote><p>וְטַלֶּיךָ בְּנֵי אִישׁ מַעֲשִׁירִים.</p></blockquote>
<blockquote><p>ועבי… בינה ברבי</p></blockquote>
<blockquote><p>[נְתִינַת] כַּפְּךָ כָל-הַיְצוּרִים.</p></blockquote>
<blockquote><p>…… שׁואֵל בְּאֵין טַל</p></blockquote>
<blockquote><p>יְהִי עָלָיו וְאַף גַּם לֹא מְטָרִים.</p></blockquote>
<blockquote><p>………… יְרִיקוּן</p></blockquote>
<blockquote><p>וְאָנֹכִי כְּאִישׁ שׁוֹכֵן חֲדָרִים</p></blockquote>
<blockquote><p>……….ת… בְּצָמָא</p></blockquote>
<blockquote><p>וּמִשְׁתּוֹקֵק סְבָבוּהוּ יְאוֹרִים</p></blockquote>
<blockquote><p>………. שׁוב…תי</p></blockquote>
<blockquote><p>וְיָדַי מִמְּךָ רֵקִים נְעוּרִים</p></blockquote>
<blockquote><p>…………. אֲשַׁקֵּר</p></blockquote>
<blockquote><p>וְלֹא יִכּוֹן אֱנוֹש דּוֹבֵר שְׁקָרִים</p></blockquote>
<blockquote><p>…………. [רְ]חָבָה</p></blockquote>
<blockquote><p>קְפוּצָה מִנְּתִינַת הַנְּדָרִים</p></blockquote>
<blockquote><p>…… עֲלֵי לִבִּי וְיֵחַם</p></blockquote>
<blockquote><p>לְזֹאת כָּאֵשׁ מְלַהֶטֶת יְעָרִים</p></blockquote>
<blockquote><p>… [אֲ]שֶׁר תִּבְחַ[ר] לְךָ כִּי</p></blockquote>
<blockquote><p>אֲנִי מַגִּיד אֲמִתַּת הַדְבָרִים… <br/></p></blockquote>