<h1>[וְלֹא מוֹצִיא בְךָ דִבָּה]</h1>
יצחק אבן כלפון
<p>…………………….</p>
<blockquote><p>וְלֹא מוֹצִיא בְךָ דִבָּה וְלֹא מוּם</p></blockquote>
<blockquote><p>וְלֹא שׂוֹנֵא יְבַקֶּשְׁךָ בְּדָמִים.</p></blockquote>
<blockquote><p>וְעַתָּה מָה עֲשׂוֹתָךְ אָח, וְאֵיכָה</p></blockquote>
<blockquote><p>תְשַׁנֶּה מַעֲשֶׂיךָ הַקְּדוּמִים?</p></blockquote>
<blockquote><p>5 הֲיִתָּכֵן – וְאַתָּה שַׂר וְנָגִיד,</p></blockquote>
<blockquote><p>וְרֹאשׁ כָּל-הַנְּבוֹנִים הַחֲכָמִים,</p></blockquote>
<blockquote><p>וְתִפְאֶרֶת יְרֵא הָאֵל וְרֵעָיו,</p></blockquote>
<blockquote><p>וְאֶדֶר הַחֲסִידִים הַתְּמִימִים -</p></blockquote>
<blockquote><p>בְּנוֹת מִגְדָּל כְּמוֹ רָמִים וְתָשׁוּב</p></blockquote>
<blockquote><p>10 לְהַפִּילוֹ כְּהַפָּלַת צְלָמִים?</p></blockquote>
<blockquote><p>וְחָלִילָה הֱיוֹת דָּתָךְ מְשַׁנֶּה,</p></blockquote>
<blockquote><p>אֲשֶׁר נִרְצָת כְּמוֹ זֶבַח שְׁלָמִים,</p></blockquote>
<blockquote><p>וְאֵיךְ יוּעַם זְהַב אוֹפִיר לְעוֹלָם,</p></blockquote>
<blockquote><p>וְאֵיךְ יִשְׁנוּ טְהוֹרֵי הַכְּתָמִים?</p></blockquote>
<blockquote><p>15 הֲבָא הָעֵת וְאִם הַדּוֹר כְּבָר בָּא</p></blockquote>
<blockquote><p>אֲשֶר בּוֹ שָׂח אֱלוֹהַּ דָּר מְרוֹמִים:</p></blockquote>
<blockquote><p>אֲנִי אוֹקִיר אֱנוֹשׁ מִפָּז, וְאָדָם</p></blockquote>
<blockquote><p>מְאֹד אַמְעִיט בְּתֵבֵל מִלְּשָׁמִים? <br/></p></blockquote>