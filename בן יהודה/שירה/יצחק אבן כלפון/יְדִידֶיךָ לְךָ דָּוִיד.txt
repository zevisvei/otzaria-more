<h1>יְדִידֶיךָ לְךָ דָּוִיד</h1>
יצחק אבן כלפון
<p>כתוב בראש השיר: ויכתוב לאבי סלימאן דאוד בן קברון באנדלוס יודיעהו אורך חכייתו אליו ויציאתו לקבל פניו.</p>
<blockquote><p>יְדִידֶיךָ לְךָ דָּוִיד מְיַחְלִים,</p> <p>כְּאִלּוּ אַתְּ בְּנוֹ דָוִיד, מְשִׁיחָם,</p> <p>כְּאִלּוּ אַתְּ גְּאֻלָּתָם, וּמֵשִׁיב</p> <p>שְׁבוּתָם, שֶׁבְּךָ יָתוֹם יְרֻחָם,</p> <p>כְּאִלּוּ בֹאֲךָ לָהֶם יְשׁוּעָה,</p> <p>וְאִמָּם הָעֲנִיָּה בָּךְ תְּרֻחָם.</p> <p>מְאֹד חָלָה בְּתוֹחַלְתָּם לְבָבָם,</p> <p>עֲדֵי כָשַׁל אֱיָלוּתָם וְכֹחָם.</p> <p>וּמִצַּפּוֹת אֱלֵי דֶרֶךְ, פְּנֵיהֶם</p></blockquote>
<blockquote><p>בְּחֻמָּם נֶחְשְׁבוּ שֶׁהֵם בְּ[נֵי חָ]ם</p></blockquote>
<blockquote><p>עֲבָדֶיךָ וְגַם נִטְעֵי יְמִינָךְ,</p> <p>תְּהִי פָדוּי בְּמוֹ נַפְשָׁם וְרוּחָם,</p></blockquote>
<blockquote><p>כְּתָבוּךָ עֲלֵ[י] לוּחַ לְבָבָם,</p></blockquote>
<blockquote><p>חֲתָמוּךָ רְשָׁמוּךָ בְטוּחָם.</p> <p>וְגַם שָׂמוּ בְּמוֹ דָמָם מְסוּכָה</p></blockquote>
<blockquote><p>יְדִידוּתָךְ, וְאַהְבָתָךְ במ…חם.</p></blockquote>
<blockquote><p>קְרָאוּךָ בְּיוֹם-טוֹב מַהֲלָלָם,</p> <p>וְיוֹם רָעָה וּמִלְחָמָה מְנִיחָם,</p> <p>וְסַלְעָם – יוֹם מְנוּסָם מִיְּרִיבָם,</p> <p>וּמִגְדַּל עֹז, וְדַלְתוֹתָם, [בְּרִי]חָם.</p> <p>וְיוֹם יִשְׁתַּבְּחוּ עַמִּים בְּמַלְכָּם</p> <p>אֲזַי גָּדַל עֲלֵיהֶם בָּךְ שְׁבָחָם.</p></blockquote>