<h1>בלב נעכר</h1>
יצחק אבן כלפון
<blockquote><p>וְאֵאָנַח, וּבַבֶּכִי אֲמָרֵר.</p></blockquote>
<blockquote><p>וְכִבְנוֹת יַעֲנָה אֵבֶל אֲסַדֵּר</p></blockquote>
<blockquote><p>וְקִינָתִי וְנִהְיָתִי אֲעוֹרֵר.</p></blockquote>
<blockquote><p>לְכִלָּיוֹן זְמַנִּי יִרְדְּפֵנִי</p></blockquote>
<blockquote><p>בְּכָל-רָעוֹת לְכַלּוֹתִי, כְּצוֹרֵר.</p></blockquote>
<blockquote><p>וְיוֹם פֵּרוּד – כְּאִלוּ בַמְּגֵרָה,</p></blockquote>
<blockquote><p>יְחִידָתִי וְנִשְׁמָתִי, יְגוֹרֵר.</p></blockquote>
<blockquote><p>לְמִי אֵלֵךְ? וּמִי אַבִּיט? וְאֶל מִי</p></blockquote>
<blockquote><p>אֲנִי אֶפְנֶה? וְעַל שֶׁם-מִי אֲשׁוֹרֵר?</p></blockquote>
<blockquote><p>וְעָזַבְתִי בְּנוֹ דָוִיד, אֲשֶׁר הוּא</p></blockquote>
<blockquote><p>לְכָל-סֶלַע כְּמוֹ פַטִּישׁ מְפוֹרֵר,</p></blockquote>
<blockquote><p>אֲשֶׁר מִלָּיו יְחַיּוּ הַנְּשָׁמוֹת</p></blockquote>
<blockquote><p>כְּאִישׁ חִיָּה לְמוֹ נַעַר מְזוֹרֵר.</p></blockquote>
<blockquote><p>קְחוּ אוֹתִי, יְדִידַי, וַעֲשׂוּ בִי</p></blockquote>
<blockquote><p>כְּצִוּוּי אֵל בְּבֵן מוֹרֶה וְסוֹרֵר,</p></blockquote>
<blockquote><p>בְּעָזְבִי שַׂר שְׁלָחוֹ אֵל לְבָאֵר</p></blockquote>
<blockquote><p>סְתוּמֵי דָת, וְסוֹד הַדִּין לְבָרֵר.</p></blockquote>