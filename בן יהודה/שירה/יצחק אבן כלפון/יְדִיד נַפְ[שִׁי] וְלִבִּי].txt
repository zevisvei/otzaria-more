<h1>יְדִיד נַפְ[שִׁי] וְלִבִּי]</h1>
יצחק אבן כלפון
<p>בראש השיר כתובת בערבית: וכתב אליו והיה לו אצלו כסף ודחהו בלך ושוב.</p>
<blockquote><p>יְדִיד נַפְ[שִׁי] וְלִבִּי] אַתְּ,</p></blockquote>
<blockquote><p>אֲשֶׁר נֶחְשָׁב כְּבֶן תֶּרַח,</p> <p>יְקַר נֶפֶשׁ, חֲכַם לֵבָב,</p> <p>נְעִים שֹׁרֶשׁ, נְעִים פֶּרַח,</p> <p>אֲשֶׁר נָגְהוֹ כְּמוֹ חַמָּה</p> <p>וְזִיו פָּנָיו כְּעֵין קֶרַח,</p> <p>אֲשֶׁר יֹאמַר ״קְחָה״ הַיּוֹם,</p> <p>וְלֹא יִתֵּן אֱלֵי יֶרַח.</p> <p>שְׁכַחְתַּנִי וּמִנִּי אֵין</p> <p>לְךָ עַל לֵב כְּבָר טֹרַח,</p> <p>וְאֵין עִמִּי – בְּחַיֶּיךָ! –</p> <p>בְּזֶה הַיּוֹם מְעַט אֶרַח;</p> <p>וְהַיָּשָׁן אֲכַלְתִּיהוּ</p> <p>וְהָעוֹדֵף וְהַסֶּרַח,</p> <p>וְאֵין אִישׁ נָם בְּבֵית חֹרֶף</p> <p>כְּאִישׁ שׁוֹכֵב לְמוֹ־קֶרַח.</p> <p>וְדַע, אִם לֹא תְשַׁלֵּחַ,</p> <p>וְתִבְחַר אֶת נְאֻם קֹרַח,</p> <p>אֲנִי אֵלֵךְ עֲלֵי רֹאשִׁי</p> <p>וְעַל פָּנַי בְּעַל־כֹּרַח.</p></blockquote>