<h1>ואתפאר אזי בה</h1>
יצחק אבן כלפון
<h2 id="וְאֶתְפָּאֵראֲזַיבָּהּריצחקאבן-כלפון">[וְאֶתְפָּאֵר אֲזַי בָּהּ] / ר' יצחק אבן-כלפון</h2>
<p>…………………….</p>
<br/>
<blockquote><p>וְאֶתְפָּאֵר אֲזַי בָּה עַל- יְרִיבָי,</p></blockquote>
<blockquote><p>וְאַכֶּר- בָּהּ פְּנֵי כָל- נֶאֱלָחִים.</p></blockquote>
<blockquote><p>עֲדָתֵנוּ מְאֹד שָׂשָׂה בְיוֹם זֶה</p></blockquote>
<blockquote><p>בְּזֶה הַשַּׂר מְצַמַּח- טוּב צְמָחִים.</p></blockquote>
<blockquote><p>( 5 ) וְהֻנֵּינוּ בְשׁ[וּרֵ]נוּ, גְּדֻלַּת</p></blockquote>
<blockquote><p>נְשִׂיאֵנוּ מְשִׁיחֵנוּ, מְשִׂיחִים.</p></blockquote>
<blockquote><p>יְקֻבָּצוּ מְפֻזָּרִים בְּיָמָיו,</p></blockquote>
<blockquote><p>וְיָשׁוּבוּ אֱלֵי עִירָם נְדוּחִים.</p></blockquote>
<blockquote><p>וְלִפְנֵיהֶם יְהִי עוֹבֵר, מְבָרֵךְ</p></blockquote>
<blockquote><p>( 10 ) לְכֻלָּם, כַּאֲבוֹתָיו הַמְּשׁוּחִים.</p></blockquote>
<blockquote><p>וְכָל- צָרָיו – יְהָרְגֵמוֹ, טְבוּחִים</p></blockquote>
<blockquote><p>כְּצֹאן צִיּוֹן בְּלֵילֵי הַפְּסָחִים.</p></blockquote>
<blockquote><p>תְּבֹרָכוּ, יְדִידַי, כֻּלְּכֶם, יוֹם</p></blockquote>
<blockquote><p>מְקַבֶּצְכֶם, עֲדֵי נֵצַח נְצָחִים,</p></blockquote>
<blockquote><p>( 15 ) וְיִתֶּן- חֵן לְעֶבֶד, שֶׁלְּבָבוֹ</p></blockquote>
<blockquote><p>וְנַפְשׁוֹ אַחֲרֵיכֶם נֶאֱרָחִים.</p></blockquote>