<h1>שְׁאִלְתִּיךָ אֲדוֹן נַפְשִׁי</h1>
יצחק אבן כלפון
<blockquote><p>שְׁאִלְתִּיךָ, אֲדוֹן נַפְשִׁי, בְּרִנָּה,</p> <p>וְהִרְבֵּיתִי לְפָנֶיךָ תְּחִנָּה,</p> <p>וְשַׂמְתִּיךָ כְּמִגְדַּל-עֹז לְנוּסִי</p> <p>וְלִפְנֵי צַר כְּסוֹחֵרָה וְצִנָּה,</p> <p>וְכַסֻּכָּה בְּיוֹם-שֶׁמֶשׁ וְשָׁרָב, [5]</p> <p>וְגַם כָּאָח בְּיוֹם שֶׁלֶג וְצִנָּה.</p> <p>זְכַרְתַּנִי, זְכָרָךְ אֵל לְטוֹבָה,</p> <p>כְּאֶלְקָנָה בְזָכְרוֹ אֶת-פְּנִנָּה.</p> <p>וְשָׁלַחְתָּ גְבִינָה לִי לְמָנָה,</p> <p>וּמַה-יִּדְמֶה בְּיוֹם אֶחְמוֹל גְּבִינָה. [10] <br/></p></blockquote>