<h1>פני תבל</h1>
יצחק אבן כלפון
<p>דברי עידוד לשמואל הנגיד</p>
<blockquote><p>פְּנֵי תֵבֵל כְּצַוַּאר הַמְּצֹרָע, /לְכֵן הָרֵק בְּפָנֶיהָ– צְדָקָה,</p></blockquote>
<blockquote><p>וְהַנַּעַל בְּעֹרֶף אוֹהֲבֶיהָ / וְגִלּוּי מַעֲרָם– חֻקָּה חֲקוּקָה!</p></blockquote>
<blockquote><p>לְכֵן רַוֵּם לְלַעְנָה, אִם תְּהָכִיל, / וְהַרְאֵם כִּי תְרַוֵּמוֹ מְתִיקָה</p></blockquote>
<blockquote><p>וְרַוֵּה חַרְבְּךָ מִדַּם בְּנֵי אִישׁ / וְלֹא תִשְׁמַע אֲלֵיהֶם קוֹל נְאָקָה,</p></blockquote>
<blockquote><p>וְלֹא תַחְמֹל עֲלֵי קָטֹן וְגָדוֹל / וְתֹאמַר כִּי בָזֶה יֶשׁ לִי חֲשִׁיקָה:</p></blockquote>
<blockquote><p>נְחָשִׁים הֵם וְעַקְרַבִּים– וְלוּ תַ– / עֲנִיק לָהֶם יְחִידָתָךְ עֲנִיקָה.</p></blockquote>
<blockquote><p>בְּנֵי תֵבֵל לְעוֹלָם יִבְגְּדוּ, כַּ- / אֲשֶׁר תִּבְגֹּד בְּעֵת צָרָה וְצוּקָה.</p></blockquote>
<blockquote><p>אֱמֶת הֵמָּה כְאִמָּם– כֵּן הֲבִיאֵם / בְּרֶחֶם הָרְחָבָה הָעֲמֻקָּה,</p></blockquote>
<blockquote><p>הֲרֹג אוֹתָם בְּמוֹ סֵתֶר וְגָלוּי, / וְאֵל עָרֵב לְלֹא תֵרֵד עֲלוּקָה!</p></blockquote>