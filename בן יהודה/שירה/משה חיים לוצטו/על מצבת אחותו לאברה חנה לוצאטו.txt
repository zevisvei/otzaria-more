<h1>על מצבת אחותו לאברה חנה לוצאטו</h1>
משה חיים לוצטו
<p>מצ"ק</p>
<blockquote><p>הַבְּתוּלָה וְהַצְּנוּעָה יִרְאַת ה' וּמַשְׂכֶּלֶת מ' <strong>לַאבְרָה חַנָּה</strong> בַּת הַגְּבִיר כמ“ר <strong>יַעֲקֹב חַי לוּצָאטוֹ</strong>. הִיא שֻׁדְּכָה אֶל הַבָּחוּר הַנִּכְבָּד כ' <strong>מָרְדְּכַי טְרֵיוֵיס</strong> י”צ, וַיְהִי בְּהַקְרִיב יְמֵי חֻפָּתָהּ נִקְרַב קָרְבָּנָהּ נַפְשָׁהּ לַה' לֵיל מש“ק ח' טֵבֵת ש' תצ”א:</p></blockquote>
<br/>
<blockquote><p>הַדּוֹר רְאוּ, לִי צֵל קְבָרִים תַּחַת</p></blockquote>
<blockquote><p>צֵל הוֹד כְּבוֹד חֻפָּה הֲלוֹם מָצָאתִי;</p></blockquote>
<blockquote><p>הֵן בֵּית חֲתֻנָּתִי לְבַד לַשַּׁחַת,</p></blockquote>
<blockquote><p>רָחֵל עֲקָרָה אִלְּמָה, קָרָאתִי;</p></blockquote>
<blockquote><p>אַךְ מַה־מְּאֹד לִי טוֹב מְלֹא כַף נַחַת</p></blockquote>
<blockquote><p>כָּל נַחֲלַת עָלַי מְנוּחָה בָאתִי;</p></blockquote>
<blockquote><p>כִּי עֹז יְמִין עֶלְיוֹן כְּאָב גָּדֵּלָה</p></blockquote>
<blockquote><p>טוֹב מִפְּאֵר בָּנִים עֲשָׂרָה סֶלָה.</p></blockquote>