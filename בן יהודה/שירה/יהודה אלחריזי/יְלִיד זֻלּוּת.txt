<h1>יְלִיד זֻלּוּת</h1>
יהודה אלחריזי
<p>ועשיתי לאיש מאנשי כלנה, הללתיו וברח לחרן מלפני ונסתר מעיני.</p>
<blockquote><p>יְלִיד זֻלּוּת, אֲחִי נַבְלוּת וְכִילוּת / אֲשֶׁר כָּל הַנְּבָלוֹת נִקְבְּצוּ בוֹ –</p> <p>וְהִלַּלְתִּי שְׁמוֹ בִּשְׁתֵּי לְשׁוֹנוֹת / וְנִכְשַׁלְתִּי בְּמַאְמַר פִּי וְנִיבוֹ,</p> <p>וְאוּלָם עֵת דְּרַשְׁתִּיו לֹא מְצָאתִיו / וְאָמְרוּ כִּי לְחָרָן שָׂם נְתִיבוֹ.</p> <p>וְאִם נֶחְבָּא וְנִסְתַּר מִלְּפָנַי – / שְׁמוֹ הָרַע בְּפִי עֵטִי עֲזָבוֹ,</p> <p>כְּמוֹ עַכְבָּר אֲשֶׁר נִכְנַס בְּתוֹךְ חֹר / וְעָזַב חוּץ בְפִי חָתוּל זְנָבוֹ!</p> <br/></blockquote>