<h1>צְבִי חֵן הוּא</h1>
יהודה אלחריזי
<p>ועשיתי בחשק בימי הנעורים ותענוג הבחורים.</p>
<blockquote><p>צְבִי חֵן הוּא דְמוּת יוֹסֵף בְּיָפְיוֹ / וְעַל רֹאשׁוֹ עֲטֶרֶת הוֹד כְּחֵלֶם</p> <p>וְנַפְשִׁי הִיא לְכַף רַגְלוֹ כְּחִרֵק / וְהוּא גֵאֶה וְרָם עָלַי כְּחוֹלֵם.</p> <p>וְנִגַּשְׁתִּי לְגַן פָּנָיו כְּגַנָּב / לְלַקֵּט מִגְדְּנֵי פִיהוּ וְאֹכְלֵם</p> <p>וְעָלַי זָרְחָה שֶׁמֶשׁ לְחָיָיו / וְדָמִים לִי וְהֵן אֲשַׁלֵּם!</p> <br/></blockquote>