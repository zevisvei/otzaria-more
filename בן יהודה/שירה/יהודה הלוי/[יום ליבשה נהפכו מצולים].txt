<h1>[יום ליבשה נהפכו מצולים]</h1>
יהודה הלוי
<blockquote><p>יוֹם לַיַּבָּשָׁה נֶהֶפְכוּ מְצוּלִים</p></blockquote>
<blockquote><p>שִׁירָה חֲדָשָׁה שִׁבְּחוּ גְאוּלִים <br/><br/> יוֹם בְּצַר נִכְבַּדְתָּ וְאֵלַי נֶחְמַדְתָּ</p></blockquote>
<blockquote><p>וְלָךְ עֹז יִסַּדְתָּ מִפִּי עוֹלֲלִים <br/><br/> הִטְבַּעְתָּ בְתַרְמִית רַגְלֵי בַת עֲנָמִית</p></blockquote>
<blockquote><p>וַּפַעֲמֵי שׁוּלַמִּית יָפוּ בַנְּעָלִים <br/><br/> וְכָל רֹאַי יְשִׁירוּן בְּעֵת הוֹדִי יְשׁוּרוּן</p></blockquote>
<blockquote><p>אֵין כָּאֵל יְשֻׁרוּן וְאֹיְבֵינוּ פְּלִילִים <br/><br/> דְּגָלַי כֵּן תָּרִים עַל הַנִּשְׁאָרִים</p></blockquote>
<blockquote><p>וּתְלַקֵּט פְּזוּרִים כִּמְלַקֵּט שִׁבֳּלִים <br/><br/> הַבָּאִים עִמְּךָ בִּבְרִית חֹתָמְךָ</p></blockquote>
<blockquote><p>וּמִבֶּטֶן לְשִׁמְךָ הֵם נִמֹּלִים <br/><br/> הֶרְאוּ אֹתֹתָם לְכָל רֹאֶה אוֹתָם</p></blockquote>
<blockquote><p>וְעַל כַּנְפֵי כְסוּתָם יַעֲשׂוּ גְדִלִים <br/><br/> לְמִי זֹאת נִרְשֶׁמֶת הַכֶּר נָא דְּבַר אֱמֶת</p></blockquote>
<blockquote><p>לְמִי הַחֹתֶמֶת וְהַפְּתִילִים <br/><br/> וְשׁוּב שֵׁנִית לְקַדְּשָׁהּ וְאַל תּוֹסֶף לְגָרְשָׁהּ</p></blockquote>
<blockquote><p>וְהַעֲלֵה אוֹר שִׁמְשָׁהּ וְנָסוּ הַצְּלָלִים <br/><br/> יְדִידִים רוֹמֲמוּךָ בְּשִׁירָה קִדְּמוּךָ</p></blockquote>
<blockquote><p>מִי כָמֹכָה אֲדֹנָי בָּאֵלִים. <br/></p></blockquote>