<h1>[נשמת ידידים יקרים יבואון ייחדון יושב ערץ]</h1>
יהודה הלוי
<blockquote><p>נִשְׁמַת יְדִידִים יְקָרִים יְבֹאוּן יְיַחֲדוּן ישֵׁב עָרֶץ</p></blockquote>
<blockquote><p>תְּיַחֶדְךָ יוֹם יְיַחֲלוּ יְדִידִים יִנּוֹן יְלִיד פָּרֶץ</p></blockquote>
<blockquote><p>יִשְׂמְחוּ הַשּׁמַיִם וְתָגֵל הָאָרֶץ <br/><br/> נִשְׁמַת הָעָם הַדֹּרֵש הֲלִיכוֹת הָאֵל הַמְאַסֵּף אֲסֵפָה</p></blockquote>
<blockquote><p>תְּהוֹדְךָ הַלֹּבֵש הָדָר הַשּׂם הֲמוֹן הֶגְיוֹנֵנוּ תְּרוּפָה</p></blockquote>
<blockquote><p>הָאֵל תָּמִים דַּרְכּוֹ אִמְרַת אֲדֹנָי צְרוּפָה <br/><br/> נִשְׁמַת וְלָדִים וְתִיקִים וָעֲדוּ וַיִּתְעַתְּדוּ וַיְבַקְשׁוּ גֹאֲלָם</p></blockquote>
<blockquote><p>תְּוַעֶדְךָ וָתִיק וְאֹמֵר וְגֹמֵר וּבִדְבָרוֹ וּמַאֲמָרוֹ הַכֹּל נִשְׁלָם</p></blockquote>
<blockquote><p>וַיֵּשֵׁב אֲדֹנָי מֶלֶךְ לְעוֹלָם <br/><br/> נִשְׁמַת דָּחוּי דֹּרֵש דַּעַת דָּת בּוֹרְאוֹ</p></blockquote>
<blockquote><p>תְּדַגֶּלְךָ דָּגוּל דֹּלֶה דֹק דֶּרֶךְ דִּגְלֵי צְבָאוֹ</p></blockquote>
<blockquote><p>דִּבֶּר וַיִּקְרָא אָרֶץ מִמִּזְרַח שֶׁמֶשׁ עַד מְבוֹאוֹ <br/><br/> נִשְׁמַת הֲלוּמִים הֹגִים הוֹד אֲדֹנֵיהֶם</p></blockquote>
<blockquote><p>תְּהַדֶּרְךָ הַבּוֹרֵא הַמֵּבִין הָגוּת הַלְּבָבוֹת הָעֹמַד בְּסוֹדֵיהֶם</p></blockquote>
<blockquote><p>הַיּוֹצֵר יַחַד לִבָּם הַמֵּבִין אֶל כָּל מַעֲשֵׂיהֶם. <br/></p></blockquote>