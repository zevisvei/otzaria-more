<h1>[יִפְעַת עֳפָרִים שַׁאֲגַת אַרְיֵה]</h1>
יהודה הלוי
<blockquote><p>יִפְעַת עֳפָרִים שַׁאֲגַת אַרְיֵה</p> <p>לֹא נִהְיְתָה כָּזֹאת וְלֹא תִהְיֶה</p> <p>יִשְׁאַג וְיִטְרֹף כַּאֲרִי אוּלָם</p> <p>יִשַּׁק בְּפִי טַרְפּוֹ עֲדֵי יִחְיֶה</p> <p>מֵחֵן דְּמוּתוֹ לֹא לְשַׁאְגָתוֹ</p> <p>יִמַּס אֲשֶר לִבּו כְּלֵב אַרְיֵה</p> <p>רוּחִי בְיָדוֹ אִם יְצַוֵּנִי</p> <p>אֶגְוַע וְרֹאַי יֹאמְרוּ אַיֵּה. <br/></p></blockquote>