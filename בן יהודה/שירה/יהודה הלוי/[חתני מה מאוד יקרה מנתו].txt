<h1>[חתני מה מאוד יקרה מנתו]</h1>
יהודה הלוי
<blockquote><p>חֲתָנִי מַה מְּאֹד יָקְרָה מְנָתוּ</p></blockquote>
<blockquote><p>בְּיַעְלַת חֵן וְשָׁפְרָה נַחֲלָתוֹ</p></blockquote>
<blockquote><p>בְּנוֹת עַמִּי עֲנֶינָה שִּׁיר לְאֵל בַּ-</p></blockquote>
<blockquote><p>חֲתֻנָּתוֹ וְצֶאנָה לַחֲזוֹתוֹ.</p></blockquote>
<blockquote><p>וּמַה דּוֹדֵךְ יְפַת תֹּאַר אֲשֶׁר תָּר</p></blockquote>
<blockquote><p>בְּכָל לְבָב מְנוּחָה לַחֲנוֹתוֹ</p></blockquote>
<blockquote><p>חֲתָנִי צַח וְטוֹב תֹּאַר כְּסַהַר</p></blockquote>
<blockquote><p>בְּלֵיל תֻּמּוֹ וְכַשֶּׁמֶשׁ בְּצֵאתוֹ.</p></blockquote>
<blockquote><p>בְּרִית עוֹלָם יְצַוֶּה לוֹ לְעֵילוֹם</p></blockquote>
<blockquote><p>אֲשֶׁר כָּרַת לְאַבְרָהָם בְּרִיתוֹ</p></blockquote>
<blockquote><p>וְעָלָיו יִהְיֶה חֹפֵף וּמִצּוֹק</p></blockquote>
<blockquote><p>זְמַנִּים יִהְיֶה נָקִי לְבֵיתוֹ. <br/></p></blockquote>