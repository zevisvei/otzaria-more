<h1>[לכם בני ציון הכואבים]</h1>
יהודה הלוי
<blockquote><p>לָכֶם בְּנֵי צִיּוֹן הַכֹּאֲבִים</p></blockquote>
<blockquote><p>לָכֶם דְּמָעוֹת עֵינַי שֹׁאֲבִים <br/><br/> יִקְרַע סְגוֹר לִבִּי חֵץ מֹחֲצָי</p></blockquote>
<blockquote><p>עַד כִּי מְלֹא חֻבִּי אֵיד לֹחֲצָי</p></blockquote>
<blockquote><p>מִדְרָךְ אֲשַו גַּבִּי לִמְנַאֲצָי <br/><br/> כָּל יוֹם מְרֹרוֹת עָלַי כֹּתְבִים</p></blockquote>
<blockquote><p>לָבֹז יְגִיעִי יַחַד סֹבֲבִים <br/><br/> הָלַךְ בְּלֹא חֶמְדָּה כָּל מַחֲמַד</p></blockquote>
<blockquote><p>עֵינָי וְהוּחַדָּה חֶרֶב שְׁמָד</p></blockquote>
<blockquote><p>עָלָי וְאֵין נֶגְדָּה לִי מַעֲמָד <br/><br/> בֵּין לֹהֲטִים עוֹלָלַי שֹכְבִים</p></blockquote>
<blockquote><p>וּבְנֵי אֲמָתָם בָּהֶם רֹהֲבִים <br/><br/> וַיִּתְּנוּ עָלַי קוֹל כַּאֲרִי</p></blockquote>
<blockquote><p>מִכָּל נָעִים אֵילַי מָנְעוּ פְרִי</p></blockquote>
<blockquote><p>וַיָּחְשְׂפוּ שוּלַי לִקְשֹׁר מְרִי <br/><br/> וּלְהַאֲבִידִי תָּמִיד חֹשְׁבִים</p></blockquote>
<blockquote><p>לָכֵן בְּקִרְבָּם קִבְרִי חֹצְבִים <br/><br/> ……..</p></blockquote>
<p>……..</p>
<p>……..</p>
<p>……..</p>
<p>……..</p>
<blockquote><p>הִנֵּה וְאִם אֶתְכֶם שַׁתִּי שְׁבִי</p></blockquote>
<blockquote><p>עוֹד אֶזְכְּרָה לָכֶם בְּרִית אֹהֲבִי</p></blockquote>
<blockquote><p>אָשוּב לְהַנְחִילְכֶם אֶרֶץ צְבִי <br/><br/> וּבְזֹאת בְּחַנְתִּיכֶם בֵּין אוֹיְבִים</p></blockquote>
<blockquote><p>לָדַעַת הֲיִשְכֶם אֹתִי אֹהֲבִים. <br/><br/> לשבת חזון</p></blockquote>