<h1>[שארית יוסף ייחלון קץ פלאות]</h1>
יהודה הלוי
<blockquote><p>שְׁאֵרִית יוֹסֵף יְיַחֲלוּן קֵץ פְּלָאוֹת</p></blockquote>
<blockquote><p>וְיוֹחֵר הַמּוֹעֵד וְחֶזְיוֹנֵי נְבוּאוֹת</p></blockquote>
<blockquote><p>צֹעֲקִים בְּלַחַץ צָר לְהָעִיר הַצְּבָאוֹת</p></blockquote>
<blockquote><p>אוּלַי יֶחֱנַן אֲדֹנָי אֱלֹהֵי צְבָאוֹת <br/><br/> שְׁאֵרִית יוֹסֵף הֶעֱבִידוּם אֲדֹנִים</p></blockquote>
<blockquote><p>עֲבֹדַת הָעֲבָדִים בְּפֶרֶךְ וּזְדוֹנִים</p></blockquote>
<blockquote><p>אֲסוּרִים בְּמַאֲסָרִים אָבוֹת וְגַם בָּנִים</p></blockquote>
<blockquote><p>וּבְקַרְסֵי אֲסוּרִים בָּאוֹת לֻלָאוֹת <br/><br/> שְׁאֵרִית יוֹסֵף וְאוֹיְבֵיהֶם פְּלִילִים</p></blockquote>
<blockquote><p>נֹתְשִׁים אֶת שָׁרְשָׁם וְאֶת פִּרְיָם אֹכְלִים</p></blockquote>
<blockquote><p>עַד נִשְׁאֲרוּ שְׁדֵמוֹת כְּמוֹ לֶקֶט שִׂבֳּלִים</p></blockquote>
<blockquote><p>צֹמְחוֹת הָרֵקוֹת וְנִבְלָעוֹת מְלֵאוֹת <br/><br/> שְׁאֵרִית יוֹסֵף דַּעַת אֵל מְבַקְּשִׁים</p></blockquote>
<blockquote><p>וּבְעֵת צָרָתָם לְבֵית קָדְשׁוֹ חָשִׁים</p></blockquote>
<blockquote><p>וְלַחֲסוֹת בְּצִלּוֹ וְעוֹד רַחֲמָיו דֹּרְשִׁים</p></blockquote>
<blockquote><p>וְאָז צֹרֵר וּמַשְׂטִין יִפְּלוּ לְמַשּׂוּאוֹת <br/><br/> שְׁאֵרִית יוֹסֵף הָעֲתִידִים לִזְמָן</p></blockquote>
<blockquote><p>אֲשֶׁר נִבְּאוּ נְבִיאִים פְּדוּת עַם לֹא אַלְמָן</p></blockquote>
<blockquote><p>לְמַעַן אֲדֹנָי אֲשֶׁר נֶאֱמָן</p></blockquote>
<blockquote><p>לָכֵן חַסְדּוֹ מְקַוִּים בַּחֲזוֹת נוָֹראֹות. <br/></p></blockquote>