<h1>[יוצאת חופשית עולך נשבר]</h1>
יהודה הלוי
<blockquote><p>יֹצֵאת חָפְשִׁית עֻלֵּךְ נִשְׁבָּר</p></blockquote>
<blockquote><p>יָצָא שֵׁם לָךְ עַל כָּל מַעֲבָר</p></blockquote>
<blockquote><p>בְּעֵבֶר יַרְדֵּן בַּעֲדֵךְ יְדֻבָּר</p></blockquote>
<blockquote><p>מִי זֹאת עֹלָה מִן הַמִּדְבָּר <br/><br/> הֹלְכָה עַל פִּי אֲדֹנָי וְחֹנָה</p></blockquote>
<blockquote><p>שֹׁכְנָה תַּחַת עַנְנֵי שְׁכִינָה</p></blockquote>
<blockquote><p>תִּימרוֹת בְּשָׂמָהּ עֹלוֹת מְעוֹנָה</p></blockquote>
<blockquote><p>מְקֻטֶּרֶת מֹר וּלְבוֹנָה <br/><br/> וְהִנֵּה רֶכֶב מַלְכָּהּ וְגֹאֲלָהּ</p></blockquote>
<blockquote><p>יוֹרֵד לְסִינַי מְרוֹם זְבֻלָהּ</p></blockquote>
<blockquote><p>ְוחֵיל מַלְאָכִים חֹפְפִים לְחֵילָהּ</p></blockquote>
<blockquote><p>שִׁשִּׁים גִּבּוֹרִים סָבִיב לָהּ <br/><br/> דִּגְלָהּ נִשָּׂא וְיָדָהּ רָמָה</p></blockquote>
<blockquote><p>כְּתַבְנִית מִשְׁכָּן יוֹם הוּקָמָה</p></blockquote>
<blockquote><p>ְוכֲֹהֵני אֲדֹנָי נִצְּבוּ כְחוֹמָה</p></blockquote>
<blockquote><p>אֲחֻזֵי חֶרֶב מְלֻמְּדֵי מִלְחָמָה <br/><br/> הִתְנַהֲלִי אַט דְּגוּלָה בִשְׁמוֹ</p></blockquote>
<blockquote><p>עַד תַּגִּיעִי אֶל אוּלָמוֹ</p></blockquote>
<blockquote><p>אֶל אַפִּרְיוֹן מִקְדָּשׁ הֲדוֹמוֹ</p></blockquote>
<blockquote><p>עָשָׂה לוֹ הַמֶּלֶךְ שְׁלֹמֹה.</p></blockquote>