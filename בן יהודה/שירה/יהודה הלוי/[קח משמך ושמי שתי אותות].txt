<h1>[קח משמך ושמי שתי אותות]</h1>
יהודה הלוי
<blockquote><p>קַח מִשְּׁמָךְ וּשְׁמִי שְׁתֵּי אוֹתוֹת</p></blockquote>
<blockquote><p>אַחַת לְאַחַת תִּהְיֶה דוֹמָה</p></blockquote>
<blockquote><p>וַחְקֹר אֲשֶׁר נִשְׁאַר וְרֵאשִׁיתוֹ</p></blockquote>
<blockquote><p>הָסֵר וּבַתָּוֶך תְּהִי שׂוּמָה</p></blockquote>
<blockquote><p>וַהְפֹךְ אֲשֶׁר תִּמְצָא וְשַׁלַּח אֶל</p></blockquote>
<blockquote><p>דּוֹד חַסְדְּךָ יַגִּיד בְּלִי דוּמָה</p></blockquote>
<blockquote><p>דּוֹד עַל שְׁמָךְ נִקְרָא לְהִתְפָּאֵר</p></blockquote>
<blockquote><p>וּבְךָ יְמִינוֹ בַּזְּמָן רָמָה</p></blockquote>
<blockquote><p>שָׁווּ שְׁמוֹתֵיהֶם וְלָךְ יִתְרוֹן</p></blockquote>
<blockquote><p>עָלָיו כְּעַל סַהַר מְאוֹר חַמָּה. <br/></p></blockquote>