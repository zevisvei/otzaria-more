<h1>אהבה</h1>
יהודה הלוי
<p>[230]</p>
<blockquote><p>יִיטַב בְּעֵינֶיךָ נְעִים / שִׁירִי וּמֵיטַב מַהֲלָלִי,</p></blockquote>
<blockquote><p>הַדּוֹד, אֲשֶׁר הִרְחִיק נְדֹד / מִנִּי, לְרֹעַ מַעֲלָלִי,</p></blockquote>
<blockquote><p>וָאַחֲזֵק בִּכְנַף יְדִי- / דוּתוֹ וְהוּא נוֹרָא וּפֶלִאי.</p></blockquote>
<blockquote><p>דַּי לִי כְּבוֹד שִׁמְךָ, וְהוּא / חֶלְקִי לְבַד מִכָּל עֲמָלִי.</p></blockquote>
<blockquote><p>5 הוֹסֵף כְּאֵב-אוֹסִיף אֱהֹב, / כִּי נִפְלְאָה אַהְבָתְךָ לִי!</p></blockquote>
<p>[ 230]</p>
<p>המשקל: השלם (מקוצר). - אהבה. חתימת השם: יהודה.</p>
<ol><li>לרוע מעללי – בגלל מעשיי הרעים. 3. בכנף ידידותו – כמו בכנף של מעיל (ש"א</li></ol>
<p>טו, כז); ופלאי (שו' יג, יח) – מופלא. 5. נפלאה אהבתך לי (ש"ב א, כו) – רמז לייעודו של הפיוט.</p>