<h1>[עצי עדן נתנו לפני תפוחם]</h1>
יהודה הלוי
<blockquote><p>עֲצֵי עֵדֶן נָתְנוּ לְפָנַי תַּפּוּחָם</p></blockquote>
<blockquote><p>וּמָסְכוּ לִי יֵינָם וְרָקְחוּ לִי רָקְחָם</p></blockquote>
<blockquote><p>שְׁנֵי הַתַּפּוּחִים אֲשֶׁר גַּלְגַּל נָחָם</p></blockquote>
<blockquote><p>וְשֶׁמֶש הוֹלִידָם וְסַהַר הִצְמִיחָם</p></blockquote>
<blockquote><p>כְּמוֹ שָׁדֶה צָלְמָם וּבָרֶקֶת זַרְחָם</p></blockquote>
<blockquote><p>וְנֹפֶת צוּף טַעְמָם וְאַבְקַת מֹר רֵיחָם</p></blockquote>
<blockquote><p>וּבָרוּךְ מּבָּנִים נְזִירָם וּמְשִׁיחָם</p></blockquote>
<blockquote><p>קְטָפָם מִמִּגְדי לְבַנוֹן וּשְׁלָחָם</p></blockquote>
<blockquote><p>וְאָצַל מֵרוּחוֹ וְהֵעִיר אֶת רוּחָם</p></blockquote>
<blockquote><p>וְנַתָן מֵהוֹדוֹ עֲלֵיהֶם וַהְרִיחָם</p></blockquote>
<blockquote><p>וְעָמַד בָּם טַעְמָם וְלֹא נָמַר רֵיחָם</p></blockquote>
<blockquote><p>וְלֹא כָהְתָה עֵינָם וְגַם לֹא נָס לֵחָם <br/></p></blockquote>