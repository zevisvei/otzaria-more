<h1>[בְּכָל‑לִבִּי אֱמֶת]</h1>
יהודה הלוי
<blockquote><p>בְּכָל‑לִבִּי, אֱמֶת, וּבְכָל‑מְאֹדִי</p> <p>אֲהַבְתִּיךָ, וּבִגְלוּיִי וְסוֹדִי.</p> <p>שְׁמָךְ נֶגְדִּי – וְאֵיךְ אֵלֵךְ לְבַדִּי?</p> <p>וְהוּא דוֹדִי – וְאֵיךְ אֵשֵׁב יְחִידִי?</p> <p>וְהוּא נֵרִי – וְאֵיךְ יִדְעַךְ מְאוֹרִי?</p> <p>וְאֵיךְ אֶצְעַן? – וְהוּא מִשְׁעָן בְּיָדִי!</p> <p>הֱקִלּוּנִי מְתִים, לֹא יָדְעוּ כִּי</p> <p>קְלוֹנִי עַל כְּבוֹד שִׁמְךָ כְבוֹדִי.</p> <p>מְקוֹר חַיַּי – אֲבָרֶכְךָ בְחַיָּי,</p> <p>וְזִמְרָתִי ­– אֲזַמֶּרְךָ בְעוֹדִי! <br/></p></blockquote>