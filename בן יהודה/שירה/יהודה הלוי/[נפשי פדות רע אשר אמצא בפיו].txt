<h1>[נפשי פדות רע אשר אמצא בפיו]</h1>
יהודה הלוי
<blockquote><p>נַפְשִׁי פְּדוּת רֵעַ אֲשֶר אֶמְצָא בְּפִיו</p></blockquote>
<blockquote><p>כָּל מִשְׁאֲלוֹת לֵב כִּי בְזֹאת פָּדָנִי</p></blockquote>
<blockquote><p>יִסֹּב לְבָבוֹ עַל דְּבַר סוֹדִי וְכֵן</p></blockquote>
<blockquote><p>כָּל מַחְשְׁבוֹתָיו אֵדְעָה גַם אָנִי</p></blockquote>
<blockquote><p>חֵלֶק בְּנַפְשִׁי לוֹ וְלִי חֵלֶק בְּמוֹ</p></blockquote>
<blockquote><p>נַפְשׁוֹ וְנִסִיתִיו וְהוּא נִסָּנִי</p></blockquote>
<blockquote><p>כָּל מַעֲשַׂי חֶפְצוֹ וְחֶפְצִי מַעֲשָׁיו</p></blockquote>
<blockquote><p>כִּי הֶאֱמַנְתִּי פִיו וְלֹא הִמְרָנִי</p></blockquote>
<blockquote><p>שַׂמְתִּיו בְּתוֹךְ נֶפֶשׁ וְלֵב נִכְבָּד מְאֹד</p></blockquote>
<blockquote><p>מִנִּי עֲלֵי נַפְשִׁי וְכֵן שָׂמָנִי</p></blockquote>
<blockquote><p>לוּ כָּל קְרָבַי אֶתְּנָה בוֹ לַזְּמָן</p></blockquote>
<blockquote><p>צָלְחָה סְחֹרָתי וְלֹא רִמָּנִי <br/></p></blockquote>