<h1>[בכל אף יעלה ריח לבונה]</h1>
יהודה הלוי
<blockquote><p>בְּכָל אַף יַעֲלֶה רֵיחַ לְבוֹנָה</p></blockquote>
<blockquote><p>בְּיוֹם הֵילֵל מְחֻבָּר אֶל לְבָנָה</p></blockquote>
<blockquote><p>וְעַל כָּל פַּאֲתֵי תֵבֵל נְהָרָה</p></blockquote>
<blockquote><p>וְהָאוֹר צַח וְאֵין עָלָיו עַנָנָה</p></blockquote>
<blockquote><p>וְיִתְעַלֵּס לְבַב כֹּל בָּאֳהָבִים</p></blockquote>
<blockquote><p>וְיֵעָלֵס זְמָן בִּכְנַף רְנָנָה</p></blockquote>
<blockquote><p>חֲדֵה וּשְׁמַח וְרַוֵּה עִם כְּבוּדָה</p></blockquote>
<blockquote><p>וּבַת מֶלֶךְ פְּנִימָה שַׁאֲנַנָּה</p></blockquote>
<blockquote><p>הֲלֹא דוֹדִים יְרַוּוּךָ בְדַדִּים</p></blockquote>
<blockquote><p>וּמַרְבַדִּים וְעֶרֶשׂ רַעֲנָנָה. <br/></p></blockquote>