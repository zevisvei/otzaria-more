<h1>[יכונן חתני מנוחיו]</h1>
יהודה הלוי
<blockquote><p>יְכוֹנֵן חֲתָנִי מְנוּחָיו</p></blockquote>
<blockquote><p>בְּגַן בְּשָׂמָיו וּמֶרְקָחָיו</p></blockquote>
<blockquote><p>וּבִרְכַּת אֵיתָן ואֶזְרָחָיו <br/><br/> תָּבוֹאתָה לְרֹאשׁ חָתָן</p></blockquote>
<blockquote><p>וּלְקָדְקֹד נְזִיר אֶחָיו <br/><br/> הַיּוֹם רַבּוּ שְׂמָחוֹת</p></blockquote>
<blockquote><p>וְגִיל בְּאַרְבַּע הָרוּחוֹת</p></blockquote>
<blockquote><p>וְהַלְּשׁוֹנוֹת כִּשְׁפָחוֹת</p></blockquote>
<blockquote><p>מְמַהֲרוֹת לְדַבֵּר צָחוֹת</p></blockquote>
<blockquote><p>וְיָדַיִם עֲלֵי לוּחוֹת</p></blockquote>
<blockquote><p>חֹקְקוֹת שִׁיר בְּלִי לִמְחוֹת <br/><br/> וְהַלִּבּוֹת וְהַטֻּחוֹת</p></blockquote>
<blockquote><p>מַאֲמִינִים בִּשְׁבָחָיו <br/><br/> וּמַה נָעִים נְפֹל חֲבָלִים</p></blockquote>
<blockquote><p>לְבֶן נְשִׂיאִים בְּבַת אֲצִילִים</p></blockquote>
<blockquote><p>וּמַה טֹּבוּ אֹהָלִים</p></blockquote>
<blockquote><p>נִטָּיוּ כִּנְחָלִים</p></blockquote>
<blockquote><p>וַעֲרוּגוֹת הָאֲהָלִים</p></blockquote>
<blockquote><p>קְטֹרֶת מֹר לְאַף מַעֲלִים</p></blockquote>
<blockquote><p>וְתִימְרוֹת אַבְקַת רֹכְלִים</p></blockquote>
<blockquote><p>יְעִידוּן בּוֹ כִּרְכִילִים <br/><br/> וְהֶהָדָר וְאֵין מַעְלִים</p></blockquote>
<blockquote><p>בִּפְנֵיהֶם מִזְרָחָיו. <br/><br/> דְּרֹךְ עֹז כִּי לְךָ יֵאוֹת</p></blockquote>
<blockquote><p>וּגְאֵה כִּי לְךָ לִגְאוֹת</p></blockquote>
<blockquote><p>וְיַעֲלָתְךָ בַּנְּשִׂיאוֹת</p></blockquote>
<blockquote><p>הִיא בְצִבְאוֹתֵיהֶן אוֹת</p></blockquote>
<blockquote><p>וּמִבֵּין אֲלָפִים וּמֵאוֹת</p></blockquote>
<blockquote><p>נְדִיבוֹת בָּךְ נִקְרָאוֹת</p></blockquote>
<blockquote><p>וּלְשׁוֹנוֹת נִבָּאוֹת</p></blockquote>
<blockquote><p>בְּשִׁמְךָ חֵן חֵן תְּשׁוּאוֹת <br/><br/> לְפִגְעֵי הַזְּמָן קֹרְאוֹת</p></blockquote>
<blockquote><p>אַל-תִּגְעוּ בִּמְשִׁיחָיו <br/><br/> הֲיוֹעֵץ בִּלְתְּךָ נְדִיבוֹת</p></blockquote>
<blockquote><p>וְהֵם לְךָ נַחֲלַת אָבוֹת</p></blockquote>
<blockquote><p>וְלַמִּשְׂרָה מַרְכָּבוֹת</p></blockquote>
<blockquote><p>רָצוֹת בָּכֶם וְשָׁבוֹת</p></blockquote>
<blockquote><p>וּמֵרָחוֹק לַלְּבָבוֹת</p></blockquote>
<blockquote><p>תְּמוּנוֹתֵיכֶם קְרֹבוֹת</p></blockquote>
<blockquote><p>וְאִישׁ יָשִׁיר אֲהָבוֹת</p></blockquote>
<blockquote><p>בְּשִׁמְכֶם יִמְצָא רְחֹבוֹת <br/><br/> וְיָשִׁיר שִׁירוֹת עֲרֵבוֹת</p></blockquote>
<blockquote><p>כְּנֹפֶת בֵּין מַלְקוֹחָיו. <br/></p></blockquote>