<h1>[יגל חלום חזיונות עם גולה]</h1>
יהודה הלוי
<blockquote><p>יִגָּל חֲלוֹם חֶזְיֹנוֹת עַם גֹּלֶה</p></blockquote>
<blockquote><p>מַעְנֵה שְׁלוֹמְךָ אָזְנָם שִׁית גֹּלֶה</p></blockquote>
<blockquote><p>עַוְלָה בְּלוֹם אֶת פִּיהָ וְתַפְלֵה</p></blockquote>
<blockquote><p>יָדְךָ בְּלוֹמְדֵי דָת בַּל תַּפְלֵא</p></blockquote>
<blockquote><p>עֵת תֶּאֱלוֹם אֹיֶבֶת גַּם תֶּאֱלֶה</p></blockquote>
<blockquote><p>תִּשְׁלַח הֲלוֹם עֵזֶר אֶל יָד תֵּלֶא <br/><br/> גּוֹי מִשְׂאֵת גְּאוֹן אוֹיֵב וְצָרָתוֹ</p></blockquote>
<blockquote><p>נִשְׁכַּח כְּמֵת בִּגְרוֹן צַר קְבֻרָתוֹ <br/><br/> הִנֵּה צְבִי אֶשְׁלַח לְבָנִים נָעִים</p></blockquote>
<blockquote><p>אֶנְהַג שְׁבִי אֶל גִּנַּת שַׁעֲשׁוּעִים</p></blockquote>
<blockquote><p>אֲסַקֵּל שְׁבִילָם יוֹם אֵשַׁע שׁוֹעִים</p></blockquote>
<blockquote><p>קוּמִי שְׁבִי עִזְרִי עִיר נוֹשָׁעִים</p></blockquote>
<blockquote><p>שֹׁבֵךְ שְׁבִי וִהְיִי בוֹ נֹושָׁעִים <br/><br/> עִמְדִי בְּבֵית דּוֹד אַהֲבָה רִצְפָּתוֹ</p></blockquote>
<blockquote><p>כִּי הֶעֱלֵית קֵד חֵשֶׁק רִצְפָּתוֹ <br/><br/> וּסְחִי מְרִירוּת לִבֵּךְ אַל יֵרָע</p></blockquote>
<blockquote><p>כִּי עַל מְרִי כָּל זֹאת לָךְ יֶאֱרַע</p></blockquote>
<blockquote><p>לָכֵן מְרִימֵי עֹל לְעַם נִפְרָע</p></blockquote>
<blockquote><p>מִיַּד מְרִיבָהּ נִקְמָתָהּ אֶפְרָע</p></blockquote>
<blockquote><p>ידע מריצים בה הטוב קרע</p></blockquote>
<blockquote><p>עֵת גּוּר מְרִיא עִם גּוּר אֲרִי כָּרָע <br/><br/> כִּי שֹׁד וְשֵׂאת לִרְחֵקֵי מוֹרָתוֹ</p></blockquote>
<blockquote><p>עֹבְדֵי אֱמֶת בָּם תַּעֲבֹד מוֹרָתוֹ <br/><br/> דּוֹד אַחֲרֵי שׁוּבִי אֵלָיו שָׁבְתִּי</p></blockquote>
<blockquote><p>אִם תֶּחֱרֶה כִּי בָּדָד יָשָׁבְתִּי</p></blockquote>
<blockquote><p>עִם שֹׁחֲרֶיךָ תְּשׁוּבָה הִקְשָׁבְתִּי</p></blockquote>
<blockquote><p>לִמְאַחֲרֵי תְשׁוּעָתִי הֵשָׁבְתִּי</p></blockquote>
<blockquote><p>כִּי בַחֲרֵדֵי גָלוּתָם שַׁבְתִּי</p></blockquote>
<blockquote><p>אֶל מִבְחֲרֵי עֲדֵי עֶדְנָה חָשַׁבְתִּי <br/><br/> לָשׁוּב בְּתֵת עָלַי צוּר סִתְרָתוֹ</p></blockquote>
<blockquote><p>יֹאחֵז רְתֵת מַכְחִידֵי תוֹרָתוֹ <br/><br/> הָרֵק סְגוֹר שַׁדַּי שִׁיתָה מוֹרָה</p></blockquote>
<blockquote><p>לְעֹבְדֵי סְגוֹר לָשׁוֹן דָּתְךָ מוֹרָה</p></blockquote>
<blockquote><p>הַשְׁלֵם מְגוֹר צַר בַּעֲבֹר בּוֹ מוֹרָה</p></blockquote>
<blockquote><p>גִּיל תַּחֲגוֹר … . .</p></blockquote>
<blockquote><p>… . גַּנָּה תִּלְקֹט מוֹרָהּ</p></blockquote>
<blockquote><p>אֹיְבַי בְּעֵת יְפִיצֵם אֵל בְּעֶבְרָתוֹ</p></blockquote>
<blockquote><p>אֹהֲבָיו כְּצֵאת הַשֶּׁמֶשׁ בִּגְבֻרָתוֹ. <br/></p></blockquote>