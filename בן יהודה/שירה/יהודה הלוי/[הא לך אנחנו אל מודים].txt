<h1>[הא לך אנחנו אל מודים]</h1>
יהודה הלוי
<blockquote><p>הֵא לְךָ אֲנַחְנוּ אֵל מוֹדִים</p></blockquote>
<blockquote><p>וּמְהַללִים <br/><br/> דַּלְתְּךָ מְגַמַּת פָּנֵינוּ</p></blockquote>
<blockquote><p>זִכְרְךָ דְּבַשׁ לִלְשׁוֹנֵנוּ</p></blockquote>
<blockquote><p>כַּאֲשֶׁר תְּלוּיוֹת עֵינֵינוּ <br/><br/> נֶגְדְּךָ כְּעֵינֵי הָעֲבָדִים</p></blockquote>
<blockquote><p>לָךְ מְיַחֲלִים <br/><br/> וַאֲשֶׁר בְּרִיתְךָ בִלְשׁוֹנָם</p></blockquote>
<blockquote><p>רוֹמֲמֻתְךָ יָהּ בִּגְרוֹנָם</p></blockquote>
<blockquote><p>כִּי בְיָדְךָ דֵּי חֶסְרוֹנָם <br/><br/> חָרְדוּ לְךָ בֵּין מַחְרִידִים</p></blockquote>
<blockquote><p>וּמְבַהֲלִים <br/><br/> הִללוּ נְשָׁמוֹת עָשִׂיתָ</p></blockquote>
<blockquote><p>כָּרְעוּ גְוִיּוֹת קָנִיתָ</p></blockquote>
<blockquote><p>שׁוֹרֲרוּ בְנוֹת שִׁיר בָּנִיתָ <br/><br/> לָךְ בְּתֹף וְכִנּוֹר מוֹרִידִים</p></blockquote>
<blockquote><p>וּמְחַלְּלִים <br/><br/> יָהּ רְצֵה עֲבֹדַת נֶחְשָׁלִים</p></blockquote>
<blockquote><p>בַּעֲמַל זְמַנִּים נִכְשָׁלִים</p></blockquote>
<blockquote><p>אַךְ כְּפִי יְכָלְתָּם נִמְשָׁלִים <br/><br/> לַאֲשֶׁר בְּרוּם עוֹלָם עֹמְדִים</p></blockquote>
<blockquote><p>וּמְפַלֲלִים. <br/></p></blockquote>