<h1>[לרב יצחק נשיא כל הנסיכים]</h1>
יהודה הלוי
<p>לרבי יצחק בן ברוך</p>
<blockquote><p>לְרַב יִצְחָק נְשִׂיא כָּל הַנְּסִיכִים</p></blockquote>
<blockquote><p>חֲסָדִים אֶל בְּנֵי בָנָיו מְשׂוּכִים</p></blockquote>
<blockquote><p>שְׁמוֹ עַל בֶּן בְּנוֹ נִקְרָא כְהַיּוֹם</p></blockquote>
<blockquote><p>וְשָׂם עָלָיו יְדֵי חַסְדּוֹ סְמוּכִים</p></blockquote>
<blockquote><p>יְלִיד נִקְרָא בְּמָרוֹם בֶּן אֱלֹהִים</p></blockquote>
<blockquote><p>וְנִקְרָא בָאֲדָמָה בֶּן מְלָכִים</p></blockquote>
<blockquote><p>יְלָדָהוּ כְרוּב שׁוֹכֵן אֲדָמָה</p></blockquote>
<blockquote><p>וְלוֹ בֵּין מַלְאֲכֵי אֵל מַהֲלָכִים</p></blockquote>
<blockquote><p>מְקוֹר מַיִם לְכָל נֶפֶשׁ עֲיֵפָה</p></blockquote>
<blockquote><p>וְנֹגַהּ לַאֲשֶׁר הָלַךְ חֲשֵׁכִים</p></blockquote>
<blockquote><p>שְׁמוֹ בָּרוּךְ וְהוּא כִשְׁמוֹ מְבֹרָךְ</p></blockquote>
<blockquote><p>וְהַמִּתְבָּרְכִים בִּשְׁמוֹ בְּרוּכִים. <br/></p></blockquote>