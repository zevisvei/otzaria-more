<h1>לרבי אהרן בן בטיחה</h1>
יהודה הלוי
<p><strong>א</strong></p>
<blockquote><p>עּפֶר אֲשֶׁר נִקְרָא שְׁמוֹ אַהְרֹן</p> <p>שׁוֹשָׁן עֲמָקִים וַהֲדַס שָׁרוֹן</p> <p>אִם אַהֲרֹן חָבַשׁ פְּאֵר כָּבוֹד</p> <p>הִנֵּה חֲבוּשְׁךָ עוֹד וְיֵשׁ יִתְרוֹן</p> <p>כִּי שָׂם צְנִיפְךָ אֵל צְנִיף יֹפִי</p> <p>וּצְנִיף פְּתִילִים שָׂם צְנִיף אַהְרֹן</p> <p>אִם מִשְבְּצוֹת זָהָב עֲלֵי לִבּוֹ</p> <p>הֵן מִשְׁבְּצוֹת הוֹדְךָ לְדוֹר אַחְרוֹן</p> <p>עַל לֵב בְּנֵי יָמִים וּבָךְ פִּיהֶם</p> <p>מָלֵא שְׂחֹק וּבְגִיל לְשׁוֹנָם רֹן</p> <p>צִבְיִי חֲמֹל וּקְרָא בְחֵן לַאְסִיר</p> <p>תִּקְוָתְךָ שׁוּבָה לְבִצָּרוֹן</p> <p>טוּרֵי אֲהָבַי יִהְיוּ נֵצַח</p> <p>עַל לִבְּךָ תָּמִיד לְזִכָּרוֹן</p> <p>יִהְיוּ מְצֻפִּים מִפְּנִים וָחוּץ</p> <p>דּוֹדִי בְּהוֹד וָתֹם כְּמוֹ אָרוֹן.</p> <br/></blockquote>