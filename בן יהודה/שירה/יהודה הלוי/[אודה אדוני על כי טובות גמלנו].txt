<h1>[אודה אדוני על כי טובות גמלנו]</h1>
יהודה הלוי
<blockquote><p>אוֹדֶה אֲדֹנָי עֵל כִּי טֹבוֹת גְמָלָנוּ</p></blockquote>
<blockquote><p>בְּקוּם עָלֵינוּ צָרִים אֲשֶׁר דִּמּוּ לָנוּ</p></blockquote>
<blockquote><p>גַּם אֲגָגִי חָשַׁב לְאַבְּדֵנוּ וְכִמְעַט כִּלָנוּ</p></blockquote>
<blockquote><p>לוּלֵא אֲדֹנָי שֶׁהָיָה לָנוּ <br/><br/> דִבֶּר לְהַשְׁמִיד וּלְאַבֵּד קְהָלֵנוּ</p></blockquote>
<blockquote><p>הִפִּיל פּוּר גּוֹרָל וּמְנָת כּוֹסוֹ עָלֵינוּ</p></blockquote>
<blockquote><p>זֶרַע מְרֵעִים נוֹעֲצוּ לְכַלּוֹת כָּל הֲמוֹנֵנוּ</p></blockquote>
<blockquote><p>אֲזַי חַיִּים בְּלָעוּנוּ בְּחֲרוֹת אַפָּם בַּנוּ <br/><br/> חַנּוּן חָמַל וְהִקְדִּים לִשְׁקָלָיו שְׁקָלֵינוּ</p></blockquote>
<blockquote><p>טָהוֹר הֵפֵר עֲצָתוֹ וּכְמִקֶּדֶם גְאָלָנוּ</p></blockquote>
<blockquote><p>מֵאֵת אֲדֹנָי הָיְתָה זֹאת לָנוּ</p></blockquote>
<blockquote><p>אֲזַי הַמַּיִם שְׁטָפוּנִי נַחַלָה עָבַר עַל נַפְשֵׁנוּ</p></blockquote>