<h1>[הוד והדר שים חבלו]</h1>
יהודה הלוי
<blockquote><p>הוֹד וְהָדָר שִׂים חֶבְלוֹ וְיִשָּׁמַע בְּכֹל אֲשֶׁר יֵצֵא</p></blockquote>
<blockquote><p>בָּרֵךְ אֲדֹנָי חֵילוֹ וּפֹעַל יָדָיו תִּרְצֶה <br/><br/> לֵילוֹת וְיָמִים יַעֲבִיד</p></blockquote>
<blockquote><p>וְעֻלּוֹ עַל זְמָן יַכְבִּיד</p></blockquote>
<blockquote><p>וּמִשְׂרָה עַל גְרוֹנוֹ כִּרְבִיד</p></blockquote>
<blockquote><p>וְרִישׁ מִפְּנֵי הוֹן יַאֲבִיד <br/><br/> וְלִתְכוּנָה אֵין קֵצֶה וּפֹעַל יָדָיו תִּרְצֶה <br><br/> וְיִתְעַנֵּג כָּל יְמֵי עֵילוֹם</br></p></blockquote>
<blockquote><p>בְּרַעְיָה כְּגִזְרַת יַהֲלוֹם</p></blockquote>
<blockquote><p>וְכָל צָר יֻדַּד כַּחֲלוֹם</p></blockquote>
<blockquote><p>וְהוּא עַל מְקוֹמוֹ יָבֹא בְשָׁלוֹם <br/><br/> וְכָל הָעָם מִקָּצֶה וּפֹעַל יָדָיו תִּרְצֶה <br><br/> יִלְעַג עַל כָּל מְקַנֵּא</br></p></blockquote>
<blockquote><p>כִּי כָל רָעָה אֵלָיו לֹא תְאֻנֶּה</p></blockquote>
<blockquote><p>וּזְמַן חָרְפּוֹ לֹא יְשֻׁנֶּה</p></blockquote>
<blockquote><p>וּכְעֶבֶד עוֹלָם אוֹתוֹ יַעֲנֶה <br/><br/> מֵעִ מְּ ךָ לֹא אֵצֵא וּפֹעַל יָדָיו תִּרְצֶה <br><br/> חֲבֵרִים זֹאת הַמְּנוּחָה</br></p></blockquote>
<blockquote><p>זֶה הַיּוֹם נָגִילָה וְנִשְׂמְחָה</p></blockquote>
<blockquote><p>קָרְבוּ יְמֵי הַשִּׂמְחָה</p></blockquote>
<blockquote><p>וּתְנוּ צִיץ לַאֲנָחָה <br/><br/> כִּי נָצֹא תֵּצֵא וּפֹעַל יָדָיו תִּרְצֶה. <br></br></p></blockquote>