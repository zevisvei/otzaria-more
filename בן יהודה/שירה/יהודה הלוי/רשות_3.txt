<h1>רשות</h1>
יהודה הלוי
<p>[235]</p>
<blockquote><p>גְּלִילֵי זְבוּל רָאוּ הֲדָרְךָ וְנִבְעֲתוּ</p></blockquote>
<blockquote><p>וְגַלֵּי תְהוֹם שָׁתְקוּ בְּצֵאתְךָ וְנִצְמְתוּ –</p></blockquote>
<blockquote><p>וְאֵיךְ תַּעמֹדְנָה הַנְּפָשוֹת בְּסוֹדְךָ</p></blockquote>
<blockquote><p>מְקוֹם אֵשׁ מְלַהֶטֶת סְלָעִים וְנִצְּתוּ?</p></blockquote>
<blockquote><p>5 אֲבָל יֶאֱמַץ לִבָּם בְּךָ, אִם תְּאַמְּצֵם,</p></blockquote>
<blockquote><p>וְנִלְווּ אֱלֵי רוֹאִים כְּבוֹדְךָ וְשֵׁרְתוּ,</p></blockquote>
<blockquote><p>וְלָכֵן לְךָ כָּל הַנְּשָׁמוֹת מְהַלֲלוֹת,</p></blockquote>
<blockquote><p>אֱלֹהִים, לְךָ נָאווּ תְהִלּוֹת וְיָאֲתו!</p> <br/></blockquote>
<p>[ 235]</p>
<p>המשקל: הארוך. - רשות לנשמת, לפסח, 1. גלילי זבול - גלגלי השמים. זבול - על פי חב' ג, יא. 2. וגלי תהום (ש"ב כב, טז) - עומקי הים, כנגד שמי המרומים שבשורה הקודמת; ונצמתו (איוב ו, יז) - נשתו, יבשו. 3. בסודך - בחברתך, בעולם העליון. 4. מקום אש - במקום של אש עזה העלולה להדליק סלעים. השווה דב' לב, כב; ונצתו (נחמיה א, ג) - ונשרפו. 6. רואים כבודך - מלאכי השרת. 7. הנשמות - רמז לייעודו של הפיוט.</p>