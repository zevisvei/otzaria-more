<h1>על אדם בגנותו אותו</h1>
יהודה הלוי
<blockquote><p>דְּחוּהוּ וְיֵלֵךְ בְּחָשְׁכּוֹ</p> <p>וְאַל תִּגְמְלוּהוּ כְדַרְכּוֹ</p> <p>לְהוֹסִיף מְרוֹרוֹת עֲלֵי אִישׁ</p> <p>מְרוֹרַת פְּתָנִים בְּחִכּוֹ</p> <p>וּמַה‑תִּזְעֲמוּ אֶל זְעוּם אֵל</p> <p>וְאַיֵּה קְלָלָה כְּעֶרְכּוֹ</p> <p>וּמַה יָחֳרַם הוּא וְהִנֵּה</p> <p>חֲרָמוֹת לְרָחְבּוֹ וְאָרְכּוֹ</p> <p>טְמֵא שֵׁם וְרַב הַמְּהוּמָה</p> <p>מְאַסֵּף דְּבָרִים בְּהָפְכּוֹ</p> <p>חֲבֵרָיו לְכוּדִים בְּחֶרְמוֹ</p> <p>וְעוֹזְרָיו הֲרוּגִים בְּנִסְכּוֹ</p> <p>מְתֵי אָהֳלוֹ יִקְּבוּהוּ</p> <p>וְאָרְחוֹ וְרִבְעוֹ וְסֻכּוֹ</p> <p>אֱנוֹשׁ דּוֹר אֲבוֹתָיו יְקַלֵל</p> <p>וְאֶת שֵׁם אֳלֹהָיו וּמַלְכּוֹ.</p> <br/></blockquote>