<h1>[זאת אל נחמן השר כתבו]</h1>
יהודה הלוי
<blockquote><p>זֹאת אֶל נַחְמָן הַשַּׂר כִּתְבוּ</p></blockquote>
<blockquote><p>עַל כָּל סֵפֶר הַזִּכְרוֹנוֹת</p></blockquote>
<blockquote><p>וּבְמִגְדַּל עֵץ חֶסֶד פָּעַל</p></blockquote>
<blockquote><p>לִרְאוֹת דֹּרוֹת הָאַחְרֹנוֹת</p></blockquote>
<blockquote><p>עָמַד תַּחַת הוֹרָיו לָאִיר</p></blockquote>
<blockquote><p>שֶׁמֶשׁ צֶדֶק הִטָּה לִפְנוֹת</p></blockquote>
<blockquote><p>וּבְעֵת נִמְסַר הַתֹּם חִנָּם</p></blockquote>
<blockquote><p>יָדוֹ הוֹסִיף יָדוֹ לִקְנוֹת</p></blockquote>
<blockquote><p>הַעִיר הָאֵל רוּחוֹ לָקִים</p></blockquote>
<blockquote><p>חָרְבוֹת בֵּיתוֹ עַל קַו לִבְנוֹת</p></blockquote>
<blockquote><p>הִנֵּה זִכְרוֹ עַל מִגְדָּל זֶה</p></blockquote>
<blockquote><p>נִצָּב לָעַד כַּדָּרְבֹנוֹת</p></blockquote>
<blockquote><p>וּבְחוֹמֹתָיו לוֹ יָד וָשֵׁם</p></blockquote>
<blockquote><p>טוֹב מִבָּנִים גַּם מִבָּנוֹת. <br/><br/> בחזקו בדקי בית-הכנסת.</p></blockquote>