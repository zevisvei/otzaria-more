<h1>[יעלה ויבוא אצלך זכרון]</h1>
יהודה הלוי
<blockquote><p>יַעְלֶה וְיָבֹא אֶצְלְךָ זִכְרוֹן</p></blockquote>
<blockquote><p>מִשְׁתַּחֲוִים נֹכַח פְּנֵי אָרוֹן</p></blockquote>
<blockquote><p>הִתְרוֹעֲעוּ עַל צִלְצְלֵי שָׁמַע</p></blockquote>
<blockquote><p>כַּפַּעֲמוֹנִים עַל מְעִיל אַהְרֹן</p></blockquote>
<blockquote><p>וַיִּפְגְּעוּ לִמְשֹׁךְ בְּעֵת רָצוֹן</p></blockquote>
<blockquote><p>וַיִּתְקְעוּ לַחֲשֹׂךְ דְּבַר חָרוֹן</p></blockquote>
<blockquote><p>דָּמָם וְדִמְעָתָם וְנַפְשׁוֹתָם</p></blockquote>
<blockquote><p>נָשְׂאוּ בְּהוֹדוֹתָם לְזִכָּרוֹן</p></blockquote>
<blockquote><p>הוֹדוֹת בְּעוֹד רוּחַ בְּאַפַּיִם</p></blockquote>
<blockquote><p>וּבְעוֹד עֲבֹר הַקּוֹל עֲלֵי גָּרוֹן. <br/></p></blockquote>