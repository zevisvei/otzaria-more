<h1>[יפה וטוב לאחוז בביתך מחנה]</h1>
יהודה הלוי
<blockquote><p>יָפֶה וְטוֹב לֶאְחֹז בְּבֵיתְךָ מַחֲנֶה</p></blockquote>
<blockquote><p>לָעָם אֲשֶׁר שִׁמְךָ בְּקִרְבָּם יַחֲנֶה</p></blockquote>
<blockquote><p>הַשֵּׁם אֲשֶׁר שִׁכְנוֹ בְּרוּם עוֹלָם וְהוּא</p></blockquote>
<blockquote><p>נִמְצָא בְּלֵב דַּכָּא וְעִם אִישׁ נַעֲנֶה</p></blockquote>
<blockquote><p>וּשְׁמֵי מְרֹמִים לֹא יְכִילוּהוּ וְאִם</p></blockquote>
<blockquote><p>יָרַד עֲלֵי סִינַי וְשָׁכַן בַּסְּנֶה</p></blockquote>
<blockquote><p>דַרְכּוֹ מְאֹד קָרְבָה וְלִמְאֹד רָחֲקָה</p></blockquote>
<blockquote><p>כִּי כֹל אֲשֶׁר פָּעַל לְיֵשׁ וּלְמַעֲנֶה</p></blockquote>
<blockquote><p>הֵן עַל לְבָבִי מֵאֱלֹהַי מַחֲשָׁב</p></blockquote>
<blockquote><p>גַּם עַל לְשׁוֹנִי מֵאֲדֹנָי מַעֲנֶה. <br/></p></blockquote>