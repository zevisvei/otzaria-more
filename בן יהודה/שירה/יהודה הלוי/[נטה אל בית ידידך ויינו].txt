<h1>[נטה אל בית ידידך ויינו]</h1>
יהודה הלוי
<blockquote><p>נְטֵה אֶל בֵּית יְדִידֶך וְיֵינוֹ</p></blockquote>
<blockquote><p>וְכוֹס תִּסֹּב כְּשֶׁמֶשׁ עַל יְמִינוֹ</p></blockquote>
<blockquote><p>אֲדַמְדָּם טִהֲרָה אוֹתוֹ זְכוּכִית</p></blockquote>
<blockquote><p>עֲדֵי בּוֹשׁוּ פְּנִינִים מִפְּנִינוֹ</p></blockquote>
<blockquote><p>הֲדָרוֹ רָאֲתָה וַתִּצְפְּנֵהוּ</p></blockquote>
<blockquote><p>עֲדֵי לֹא יָכְלָה עוֹד הַצְּפִינוֹ</p></blockquote>
<blockquote><p>יְבוֹאֵנִי וְיָנִיס כָּל יְגוֹנִי</p></blockquote>
<blockquote><p>וְזֹאת אוֹת הַבְּרִית בֵּינִי וּבֵינוֹ</p></blockquote>
<blockquote><p>וְשָׁרִים אַחֲרֵי נֹגְנִים סְבִיבִי</p></blockquote>
<blockquote><p>לְמִינֵיהֶם וְכָל יָפֶה לְמִינוֹ. <br/></p></blockquote>