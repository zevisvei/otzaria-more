<h1>לִבִּי בְמִזְרָח</h1>
יהודה הלוי
<p><a href="#fn:1" id="fnref:1" title="see footnote"><sup>1</sup></a></p>
<blockquote><p>לִבִּי בְמִזְרָח וְאָנֹכִי בְּסוֹף מַעֲרָב<a href="#fn:2" id="fnref:2" title="see footnote"><sup>2</sup></a></p> <p>אֵיךְ אֶטְעֲמָה<a href="#fn:3" id="fnref:3" title="see footnote"><sup>3</sup></a> אֵת אֲשֶׁר אֹכַל וְאֵיךְ יֶעֱרַב</p> <p>אֵיכָה אֲשַׁלֵּם נְדָרַי וֶאֱסָרַי<a href="#fn:4" id="fnref:4" title="see footnote"><sup>4</sup></a> בְּעוֹד</p> <p>צִיּוֹן בְּחֶבֶל אֱדוֹם וַאְנִי בְּכֶבֶל עֲרָב<a href="#fn:5" id="fnref:5" title="see footnote"><sup>5</sup></a></p> <p>יֵקַל בְּעֵינַי עֲזֹב כָּל־טוּב סְפָרַד<a href="#fn:6" id="fnref:6" title="see footnote"><sup>6</sup></a> כְּמוֹ</p> <p>יֵקַר בְּעֵינַי רְאוֹת עַפְרוֹת דְּבִיר נֶחֱרָב:<a href="#fn:7" id="fnref:7" title="see footnote"><sup>7</sup></a></p></blockquote>
<ol><li id="fn:1"><p>שיר געגועים לציון. <a href="#fnref:1" title="return to body"> ↩</a></p></li> <li id="fn:2"><p><strong>במזרח</strong>: בארץ־ישראל; <strong>מערב</strong> ספרד. <a href="#fnref:2" title="return to body"> ↩</a></p></li> <li id="fn:3"><p><strong>אטעמה</strong>: אמצא טעם וינעם לחכי. <a href="#fnref:3" title="return to body"> ↩</a></p></li> <li id="fn:4"><p><strong>נדרי ואסרי</strong>: אסר כמו נדר; כנראה שנדר לעלות לארץ, והיה קשה לעלות מפני שהיו הדרכים משבשים בגייסות מסעי הצלב. <a href="#fnref:4" title="return to body"> ↩</a></p></li> <li id="fn:5"><p><strong>חבל אדום</strong>: ר'	יהודה גר בספרד הנוצרית. <strong>כבל ערב</strong>, בכבלי הערבים. אז היתה הארץ בידי המוסלימים. <a href="#fnref:5" title="return to body"> ↩</a></p></li> <li id="fn:6"><p><strong>יקל בעיני</strong> וכ"ו. כשם שיקר בעיני לראות את ארץ־ישראל החרבה כך קל לי לעזב את כל טוב ספרד. <a href="#fnref:6" title="return to body"> ↩</a></p></li> <li id="fn:7"><p><strong>דביר</strong>, בית־המקדש. <a href="#fnref:7" title="return to body"> ↩</a></p></li></ol>