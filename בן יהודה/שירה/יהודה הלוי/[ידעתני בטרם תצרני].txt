<h1>[ידעתני בטרם תצרני]</h1>
יהודה הלוי
<blockquote><p>יְדַעְתַּנִי בְּטֶרֶם תִּצְּרֵנִי</p></blockquote>
<blockquote><p>וְכָל עוֹד רוּחֲךָ בִי תִּצְּרֵנִי</p></blockquote>
<blockquote><p>הֲיֶשׁ לִי מַעֲמָד אִם תֶּהְדְּפֵנִי</p></blockquote>
<blockquote><p>וְאִם לִי מַהֲלָךְ אִם תַּעְצְרֵנִי</p></blockquote>
<blockquote><p>וּמָה אֹמַר וּמַחְשָׁבִי בְיָדְךָ</p></blockquote>
<blockquote><p>וּמָה אוּכַל עֲשֹׂה עַד תַּעְזְרֵנִי</p></blockquote>
<blockquote><p>דְּרַשְׁתִּיךָ בְּעֵת רָצוֹן עֲנֵנִי</p></blockquote>
<blockquote><p>וְכַצִּנָּה רְצוֹנְךָ תַּעְטְרֵנִי</p></blockquote>
<blockquote><p>הֲקִימֵנִי לְשַׁחֵר אֶת דְּבִירְךָ</p></blockquote>
<blockquote><p>וְאֶת שִׁמְךָ לְבָרֵךְ עוֹרֲרֵנִי. <br/></p></blockquote>