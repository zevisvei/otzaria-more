<h1>[אֲשֶׁר שָׂמְךָ סְגֻלָּה לַסְּגֻלָּה]</h1>
יהודה הלוי
<p>(לר' יהודה אל סגלת)</p>
<br/>
<blockquote><p>אֲשֶׁר שָׂמְךָ סְגֻלָּה לַסְּגֻלָּה</p> <p>יְשִׂימְךָ עוֹד תְּהִלָּה לַתְּהִלָּה</p> <p>עֲדֵי יִתְהַלְלוּ בָךְ מַהֲלָלִים</p> <p>בְּחֶבְרָתְךָ לְתוֹרָתְךָ גְדֻלָּה</p> <p>בְּעֵינֵי אֵל מְאֹד נַפְשְׁךְ יְקָרָה</p> <p>וְאִם הָיְתָה בְעֵינֶיךָ נְקַלָּה</p> <p>יְהִי כָפְרָהּ בְּכֶסֶף הַשְּׁקָלִים</p> <p>שְׁלַחְתָּם כַּעֲדִי חָתָן לְכַלָּה</p> <p>מְעֻטָּרִים מְפֹאָרִים כְּתַבְנִית</p> <p>גְּלִיל זָהָב בְּתַרְשִׁישִׁים מְמֻלָּא</p> <p>יְדִידוּתְךָ וְלֹא כֶסֶף וְזָהָב</p> <p>יְדִידוּתְךָ בְּכֶסֶף לֹא תְסֻלָּא</p> <p>תְּהִי מִנְחָתְךָ רִאשׁוֹן לְצִיּוֹן</p> <p>בְּיַד בִּנְךָ יְהוּדָה בַתְּחִלָּה.</p></blockquote>
<br/>
<p>אחרי שלחו לו שקל הקדש.</p>