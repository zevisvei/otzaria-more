<h1>[ידידות נעורים עד אן תשי]</h1>
יהודה הלוי
<blockquote><p>יְדִדוּת נְעוּרִים עַד אָן תֶּשִׁי</p></blockquote>
<blockquote><p>הַגִּידָה לִּי שֶׁאָהֲבָה נַפְשִׁי <br/><br/> יֹדְעֵי מְלִיצָה חֲכָמִים נְבוֹנִים</p></blockquote>
<blockquote><p>הָבוּ עֵצָה בְּמִלִּים נְכֹנִים</p></blockquote>
<blockquote><p>כְּדָת מַה לַּעֲשׂוֹת בְּרַעְיַת אֱמוּנִים</p></blockquote>
<blockquote><p>נוֹתְרָה בְגָלוּת לְאֹרֶךְ שָׁנִים</p></blockquote>
<blockquote><p>תּחָיל תִּזְעַק מֵרֹב יְגוֹנִים <br/><br/> לָמָה אֲדֹנִי תִּזְנַח נַפְשִׁי <br><br/> הֹגֵי תְבוּנָה לַחְקֹר דָּבָר</br></p></blockquote>
<blockquote><p>מֶה לִידִידִי בִּי הִתְעַבָּר</p></blockquote>
<blockquote><p>מַה לִּי וּמִי לִי בְּיוֹם בִּי יְדֻבָּר</p></blockquote>
<blockquote><p>וְהֶן זֶה כַמָּה חָמַק עָבַר</p></blockquote>
<blockquote><p>יִזְכֹּר לֶכְתִּי אַחֲרָיו בְּמִדְבָּר</p></blockquote>
<blockquote><p>וּמִיּוֹם עָזְבוֹ אוּלָם וּפַרְבָּר <br/><br/> נָתַתִּי אֶת יְדִדוּת נַפְשִׁי <br><br/> וּמִיּוֹם נָסַע וּפָנָה פָנֹה</br></p></blockquote>
<blockquote><p>עָלַי בְּגָלוּת עָצַם שְׁאוֹנוֹ</p></blockquote>
<blockquote><p>וּמֵאָז נִשְׁבַּע לִי בִּימִינוֹ</p></blockquote>
<blockquote><p>כִּי לֹא לְעוֹלָם יִמְשֹׁךְ חֲרוֹנוֹ</p></blockquote>
<blockquote><p>לְמַעַן אֶעֱנֶה חֹרְפִי עָנֹה <br/><br/> לוּ יֵשׁ נַפְשְׁכֶם תַּחַת נַפְשִׁי <br><br/> דּוֹדַי וְרֵעַי אַנְשֵׁי עֲצָתִי</br></p></blockquote>
<blockquote><p>חוּשׁוּ לְדַבֵּר נִיב אַהֲבָתִי</p></blockquote>
<blockquote><p>עַל לֵב דּוֹדִי לְהָשִׁיב שְׁבוּתִי</p></blockquote>
<blockquote><p>יִדְחֶה וְיִמְחֶה כְעָב חַטָּאתִי</p></blockquote>
<blockquote><p>אוּלַי תְּהִי זֹאת נֶחָמָתִי</p></blockquote>
<blockquote><p>אָז בַּלֵּילוֹת עַל מִטָּתִי <br/><br/> אֲבַקְּשָׁה אֶת שֶׁאָהֲבָה נַפְשִׁי <br><br/> הֲדוּרָה נְעִימָה חֲשׁוּקָה אֲהוּבָה</br></p></blockquote>
<blockquote><p>אֵשֶׁת נְעוּרִים כַּלָּה חַטוּבָה</p></blockquote>
<blockquote><p>לִי אֵרַשְׂתִּיךְ בְּרוּחַ נְדִיבָה</p></blockquote>
<blockquote><p>וְרִיבֵךְ אָרִיב וְאֶרְפָּא מְשׁוּבָה</p></blockquote>
<blockquote><p>וְאֶת בָּנַיִךְ אֹהֲבֵם נְדָבָה</p></blockquote>
<blockquote><p>וְעַל כָּל פְּשָׁעִים תְּכַסֶּה אַהֲבָה <br/><br/> לְמַלּאֹת אֲשֶׁר עוֹד בִּקְשָׁה נַפְשִׁי. <br><br/> לשני הימים האחרונים של פסח</br></p></blockquote>