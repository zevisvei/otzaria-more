<h1>[ראה ערים והתבונן פרזות]</h1>
יהודה הלוי
<blockquote><p>רְאֵה עָרִים וְהִתְבּוֹנֵן פְּרָזוֹת</p></blockquote>
<blockquote><p>אֲשֶׁר הָיוּ לְיִשְׂרָאֵל אֲחֻזּוֹת</p></blockquote>
<blockquote><p>וְתֵן כָּבוֹד לְמִצְרַיִם וְהָקֵל</p></blockquote>
<blockquote><p>פְּעָמֶיךָ וְאַל תִּדְרֹךְ עֱזוּזוֹת</p></blockquote>
<blockquote><p>בְּחוּצוֹת עָבְרָה בָּם הַשְּׁכִינָה</p></blockquote>
<blockquote><p>לְבַקֵּשׁ דַּם בְּרִית עַל הַמְּזוּזוֹת</p></blockquote>
<blockquote><p>וְעַמּוּד אֵשׁ וְעַמּוּדֵי עֲנָנִים</p></blockquote>
<blockquote><p>וְעֵינֵי כֹל מְצַפּוֹת בָּם וְחוֹזוֹת</p></blockquote>
<blockquote><p>וּמִשָּׁם חֻצְּבוּ בַּעְלֵי בְרִית אֵל</p></blockquote>
<blockquote><p>וּפִנּוֹת עַם אֲדֹנָי שָׁם גְּרוּזוֹת. <br/></p></blockquote>