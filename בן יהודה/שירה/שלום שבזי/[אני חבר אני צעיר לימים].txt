<h1>[אני חבר אני צעיר לימים]</h1>
שלום שבזי
<p>תשובת משלם לשיר שלומי לך משולם בן אדוני <br/></p>
<blockquote><p>אֲנִי חָבֵר אֲנִי צָעִיר לְיָמִים</p></blockquote>
<blockquote><p>אֲנִי עַבְדָּךָ וְאַל נָא תַּעְנְשֵׁנִי</p></blockquote>
<blockquote><p>מְקַוֶּוה עַבְדְּךָ חָכְמַת נְבוֹנִים</p></blockquote>
<blockquote><p>לְמַעַן אֵידְעָה אֵל יוֹצְרֵינִי</p></blockquote>
<blockquote><p>שְׁזַפְתָנִי יְחִידָתִי בְּלַיְלָה</p></blockquote>
<blockquote><p>לְחַווֹת לָךָ דַּעַת עַם הֲמוֹנִי</p></blockquote>
<blockquote><p>לְמַעַן תִּפְתְּחָה לִי כָּל סְתוּמִים</p></blockquote>
<blockquote><p>וְנִתְמַלֵּא בְּסוֹד חָכְמַת נְבוֹנִי</p></blockquote>
<blockquote><p>מְצָאתִיךָ וְשָׂשׂ לִבִּי וְשָׂמַח</p></blockquote>
<blockquote><p>וְהֶעְבִיר אֵל לְכָל צַעַר יְגוֹנִי</p></blockquote>
<blockquote><p>וְאַתָּה תֹאמְרָה חָכְמַת עֲטַלֵּף</p></blockquote>
<blockquote><p>וְהִיא מִצְוָה מְנוּיָה עִם גְּאוֹנִי</p></blockquote>
<blockquote><p>פְּשׁוֹט מִלִּבְּךָ הַמַּחֲשָׁבָה</p></blockquote>
<blockquote><p>וְאַל תַּקְפִּיד עֲלֵי בֶּן אַהֲרוֹנִי</p></blockquote>
<blockquote><p>וְשָׁלוֹם רַב לְךָ חָכָם וְנָבוֹן</p></blockquote>
<blockquote><p>יְלוּד יוֹסֵף עֲנָק עַל צַאוְּרוֹנִי</p></blockquote>