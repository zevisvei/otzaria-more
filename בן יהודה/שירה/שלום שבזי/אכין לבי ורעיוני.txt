<h1>אכין לבי ורעיוני</h1>
שלום שבזי
<h2 id="אכיןלביורעיונישלוםשבזי">אכין לבי ורעיוני / שלום שבזי</h2>
<p>מאת אבו שמעון</p>
<br/>
<blockquote><p>אָכִין לִבִּי וְרַעְיוֹנָי,</p></blockquote>
<blockquote><p>כִּי הוֹמֶה לִי לִבִּי.</p></blockquote>
<blockquote><p>כִּי שְׂמֹאל גָּרַם זְדוֹנָי,</p></blockquote>
<blockquote><p>וְעִרְבַּב נְשָׁמָה בְּקִרְבִּי.</p></blockquote>
<blockquote><p>וְגָרַם עָלַי עֲוֹנָי <a href="#fn:1" id="fnref:1" title="see footnote"><sup>1</sup></a></p></blockquote>
<blockquote><p>וּבָרַח דּוֹדִי כִּצְבִי.</p></blockquote>
<blockquote><p>אוֹר פָּנֶיךָ ה',</p></blockquote>
<blockquote><p>נָתַתָּה שִׂמְחָה בְּלִבִּי.</p></blockquote>
<br/>
<blockquote><p>בְּלִבִּי תְּשׁוּבָה מְהַרְהֵר,</p></blockquote>
<blockquote><p>לְרַצּוֹת אֵל חַי קוֹנִי.</p></blockquote>
<blockquote><p>וּשְׂמֹאלִי מִתְיָהֵר,</p></blockquote>
<blockquote><p>בַּהֲבָלָיו יַטְעֵנִי.</p></blockquote>
<blockquote><p>וּפֶרֶא כַּסּוּס דּוֹהֵר,</p></blockquote>
<blockquote><p>בְּדָתוֹ יַכְלִימֵנִי.</p></blockquote>
<blockquote><p>וּבְיֵיחוּד יוֹצְרֵנִי</p></blockquote>
<blockquote><p>נֶעְזָר שַׁחְרִי וְעַרְבִּי.</p></blockquote>
<blockquote><p>אוֹר פָּנֶיךָ ה',</p></blockquote>
<blockquote><p>נָתַתָּה שִׂמְחָה בְּלִבִּי.</p></blockquote>
<br/>
<blockquote><p>וְעַרְבִּי אַנְעִים לְהוֹדוֹת,</p></blockquote>
<blockquote><p>שִׁיר חָדָשׁ לְשַׁבֵּיַח,</p></blockquote>
<blockquote><p>לְגוֹלֶה עֲמוּקּוֹת סוֹדוֹת,</p></blockquote>
<blockquote><p>הַמּוֹחֵל וְסוֹלֵיַח.</p></blockquote>
<blockquote><p>וְרַעְיוֹנַי נִצְמָדוֹת,</p></blockquote>
<blockquote><p>וְלִבִּי בּוֹ בּוֹטֵיַח.</p></blockquote>
<blockquote><p>לְכָל אוֹיְבַי נוֹצֵיַח,</p></blockquote>
<blockquote><p>וְאוֹמֵר לְנַפְשִׁי: שׁוּבִי.</p></blockquote>
<blockquote><p>אוֹר פָּנֶיךָ ה',</p></blockquote>
<blockquote><p>נָתַתָּה שִׂמְחָה בְּלִבִּי.</p></blockquote>
<br/>
<blockquote><p>שׁוּבִי לִמְנוּחָיְכִי,</p></blockquote>
<blockquote><p>חַלִּי פְּנֵי אֱלֹהַיִךְ.</p></blockquote>
<blockquote><p>וְגוּף הֶעָצֵב מִשְׁכִי</p></blockquote>
<blockquote><p>לְהַצְלִיחַ דְּרָכַיִךְ.</p></blockquote>
<blockquote><p>וּבְעֵת רָצוֹן עִרְכִי</p></blockquote>
<blockquote><p>לְקוֹל שִׁיר תַּחֲנוּנַיִךְ.</p></blockquote>
<blockquote><p>וְעַל כָּל הֲנָיָה בָּרְכִי,</p></blockquote>
<blockquote><p>וְלִבִּי יִשְׂמַח בְּטוּבִי.</p></blockquote>
<blockquote><p>אוֹר פָּנֶיךָ ה',</p></blockquote>
<blockquote><p>נָתַתָּה שִׂמְחָה בְּלִבִּי.</p></blockquote>
<br/>
<blockquote><p>בְּטוּבִי וּבְשִׂמְחָתִי</p></blockquote>
<blockquote><p>אַזְכִּיר יְרוּשָׁלַיִם.</p></blockquote>
<blockquote><p>וְיָסִיר יָהּ אַנְחָתִי</p></blockquote>
<blockquote><p>עֲבוּר<a href="#fn:2" id="fnref:2" title="see footnote"><sup>2</sup></a>מֵחוֹלַת מַחֲנָיִם.</p></blockquote>
<blockquote><p>וְיִמְחֶה אֶת דִּמְעָתִי</p></blockquote>
<blockquote><p>בְּעֵת נְפִילַת אַפָּיִם.</p></blockquote>
<blockquote><p>בִּזְכוּת לוּחוֹת שְׁנַיִים</p></blockquote>
<blockquote><p>יְשַׂמֵּחַ צוּרִי עָצְבִּי <a href="#fn:3" id="fnref:3" title="see footnote"><sup>3</sup></a></p></blockquote>
<blockquote><p>אוֹר פָּנֶיךָ ה',</p></blockquote>
<blockquote><p>נָתַתָּה שִׂמְחָה בְּלִבִּי.</p></blockquote>
<br/>
<blockquote><p>עָצְבִּי רְאוֹתִי דַּלִּים</p></blockquote>
<blockquote><p>כַּהוֹמִים בַּפְּתָחִים.</p></blockquote>
<blockquote><p>וְרָשָׁע קַל הַקַּלִּים</p></blockquote>
<blockquote><p>יוֹנֶה<a href="#fn:4" id="fnref:4" title="see footnote"><sup>4</sup></a>לְעָם אֶזְרָחִים.</p></blockquote>
<blockquote><p>וְצִיּוֹן מְנָת שׁוּעָלִים,</p></blockquote>
<blockquote><p>וְכֹהֲנֶיהָ נֶאֱנָחִים.</p></blockquote>
<blockquote><p>מָתַי תִּשְׁלַח שְׁלוּחִים,</p></blockquote>
<blockquote><p>וְנִרְאֶה מֶלֶךְ וְנָבִיא?</p></blockquote>
<blockquote><p>אוֹר פָּנֶיךָ ה',</p></blockquote>
<blockquote><p>נָתַתָּה שִׂמְחָה בְּלִבִּי.</p></blockquote>
<br/>
<blockquote><p>וְנָבִיא יַשְׁמִיַע בְּשׂוֹרָה</p></blockquote>
<blockquote><p>עַל רָאשֵׁי הֶהָרים.</p></blockquote>
<blockquote><p>וְעָלַיו שְׁכִינָה שׁוֹרָה,</p></blockquote>
<blockquote><p>בְּזִכְרוֹן בֵּין הַבְּתָרִים <a href="#fn:5" id="fnref:5" title="see footnote"><sup>5</sup></a></p></blockquote>
<blockquote><p>קֵץ יָמִין יְעוֹרֵרָה</p></blockquote>
<blockquote><p>צוּרִי לְקַבֵּץ פְּזוּרִים.</p></blockquote>
<blockquote><p>וּבְדֶרֶךְ מֵישָׁרִים</p></blockquote>
<blockquote><p>אַעֲלֶה צְפוּנֵי נֶגְבִּי.</p></blockquote>
<blockquote><p>אוֹר פָּנֶיךָ ה',</p></blockquote>
<blockquote><p>נָתַתָּה שִׂמְחָה בְּלִבִּי.</p></blockquote>
<br/>
<blockquote><p>נֶגְבִּי הוּא חֶסֶד אֵל,</p></blockquote>
<blockquote><p>מְשַׂגֵּב דַּלִּים וְרָשִׁים.</p></blockquote>
<blockquote><p>בְּבוֹא צֶמַח אִיתִיאֵל <a href="#fn:6" id="fnref:6" title="see footnote"><sup>6</sup></a></p></blockquote>
<blockquote><p>לְקַבֵּץ אֲנָשִׁים וְנָשִׁים.</p></blockquote>
<blockquote><p>וְיַצִּיל כָּל יִשְׂרָאֵל</p></blockquote>
<blockquote><p>מִיַּד אֲדוֹנִים קָשִׁים.</p></blockquote>
<blockquote><p>וְיַשִּׂיג מַעֲלוֹת שְׁלֹשִים <a href="#fn:7" id="fnref:7" title="see footnote"><sup>7</sup></a></p></blockquote>
<blockquote><p>וְאַשְׁלִיךְ עַל ה' יָהְבִּי.</p></blockquote>
<blockquote><p>אוֹר פָּנֶיךָ ה',</p></blockquote>
<blockquote><p>נָתַתָּה שִׂמְחָה בְּלִבִּי.</p></blockquote>
<ol><li id="fn:1"><p>מתחת לטקסט: זְדוֹנָי. <a href="#fnref:1" title="return to body"> ↩</a></p></li> <li id="fn:2"><p>פירוש: לִאַגְלִ (עֲבוּר). <a href="#fnref:2" title="return to body"> ↩</a></p></li> <li id="fn:3"><p>פירוש: מַשְקַתִי (אֻמְלְלוּתִי). <a href="#fnref:3" title="return to body"> ↩</a></p></li> <li id="fn:4"><p>פירוש: יַגְ'בַן (יוֹנֶה). <a href="#fnref:4" title="return to body"> ↩</a></p></li> <li id="fn:5"><p>מחוק: יוֹם. <a href="#fnref:5" title="return to body"> ↩</a></p></li> <li id="fn:6"><p>משמותיו של שלמה, עפ"י קהלת רבה ב'. <a href="#fnref:6" title="return to body"> ↩</a></p></li> <li id="fn:7"><p>פירוש: ל' מעלות המלכות (עפ"י אבות ו‘ ו’). <a href="#fnref:7" title="return to body"> ↩</a></p></li></ol>