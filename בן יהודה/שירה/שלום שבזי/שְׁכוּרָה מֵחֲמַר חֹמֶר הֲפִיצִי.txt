<h1>שְׁכוּרָה מֵחֲמַר חֹמֶר הֲפִיצִי</h1>
שלום שבזי
<p>החתימה: שלם שבזי שץ</p>
<blockquote><br/> <p>שְׁכוּרָה מֵחֲמַר חֹמֶר הֲפִיצִי / הֲבָלַיִךְ וְהִכּוֹנִי בְשִׂכְלִי:</p></blockquote>
<blockquote><p>לְכַמָּה הַזְּמָן יַתְעֵךְ וְיַפְרִיד / לְכוֹחוֹתַי בְּעֵצוֹתָיו וְיַפְלִיא:</p></blockquote>
<blockquote><p>מְנוּחָתֵךְ בְּעֵדֶן גַּן אֱלֹהִים / עֲשִׂי מִצְוֹת אֱלֹהַיִךְ וְסִבְלִי:</p></blockquote>
<blockquote><p>שְׁאוֹן יִצְרֵךְ בְּעָרְמָה אַל יְסִיתֵךְ / וְיַכְאִיבֵךְ בְּרַע סוּרוֹ וְיַחְלִיא:</p></blockquote>
<blockquote><p>בְּשׁוּבֵךְ תִּשְׁכְּנִי לָךְ בָּאֳהָלִים / וְשָׁמָּה הִיא מְדֻשָׁתִי וְצַהְלִי:</p></blockquote>
<blockquote><p>זְרִיזִים יַעֲנוּ שִׁירָה נְעִימָה / יְעִירוּנִי לְהִתְקוֹמֵם בְּנָפְלִי:</p></blockquote>
<blockquote><p>יְחִידָתִי, בְּמִשְׁמַרְתֵּךְ עֲמֹדִי / וְצַפִּי יוֹם כְּלוּלוֹתַי וְגִילִי:</p></blockquote>
<blockquote><p>שְׁכִינָה עַל מְקוֹמֵיהֶם תְּרַחֵף / גְּמוּלֵיהֶם בְּשָׁלוֹם יָעֳרַב לִי:</p></blockquote>
<blockquote><p>צְבָאִי לֹא לְרֹב יָמִים יְכוֹנֵן / וְלֹא יִשְׁפּוֹת לְמַכְלוּלִי וְתִלִּי:</p></blockquote>