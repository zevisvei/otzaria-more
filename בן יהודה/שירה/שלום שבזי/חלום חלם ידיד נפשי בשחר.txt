<h1>חלום חלם ידיד נפשי בשחר</h1>
שלום שבזי
<blockquote><p>חֲלוֹם חָלַם יְדִיד נַפְשִׁי בְּשַׁחַר,</p></blockquote>
<blockquote><p>וּפִתְרוֹנוֹ יְהֶא טוֹב לָך וְנָעִים.</p></blockquote>
<blockquote><p>בְּתוֹרָה שִׂכְלְך נִדְבָּק וּבָחַר,</p></blockquote>
<blockquote><p>וְנַפְשָׁך חָדְלָה מִכָּל פְּשָׁעִים.</p></blockquote>
<blockquote><p>וְנִדְרָך שַׁלְּמָה, אַל נָא תְּאַחַר,</p></blockquote>
<blockquote><p>וְתַצִּיל גּוּפְך מִכָּל פְּגָעִים.</p></blockquote>
<blockquote><p>רְצוֹן אֵל חַי אֲשֶׁר לִוָּוך וְסָחַר,</p></blockquote>
<blockquote><p>עֲלֵי אוֹהָלְך מִצֵּיד רְשָׁעִים.</p></blockquote>
<blockquote><p>שְׁבָה בִּמְקוֹם חֲכָמִים לָך יְבוּחָר,</p></blockquote>
<blockquote><p>וְאָז יִהְיוּ לְך אַחִים וְרֵעִים.</p></blockquote>
<blockquote><p>בְּלֵצִים תִּמְאֲסָה אָחִי וְתִתְחַר,</p></blockquote>
<blockquote><p>אֲשֶׁר הֵמָּה בְּמַעְשֵׂיהֶם גְּרוּעִים.</p></blockquote>
<blockquote><p>זְכוֹר יוֹם דִּין אֲשֶׁר לִבָּם יְחַרְחַר,</p></blockquote>
<blockquote><p>וְעוֹרוֹתָם יְזוּרֶה בָּם נְגָעִים.</p></blockquote>
<blockquote><p>יְחִי לִבָּך בְּחֵן תּוֹרָה וְתִּבְחָר,</p></blockquote>
<blockquote><p>וְתִיקָּרֵא נֵטַע שַׁעֲשׁוּעִים.</p></blockquote>
<blockquote><p>וְשָׁלוֹם עַל עֲדַת רֵעִים וְאַחִים,</p></blockquote>
<blockquote><p>כְּמוֹ נָהָר מְרַוֶּוה לַזְּרָעִים.</p></blockquote>