<h1>אֲדָר נִכְנָס</h1>
שלום שבזי
<p>חתימה: אלשבזי ש״ץ</p>
<blockquote><p>אֲדָר נִכְנָס וְלָנוּ לַעֲלֹז בּוֹ / בְּמַחְצִיתוֹ הֲלֹא נִכְתָּב כְּתָבוֹ:</p> <p>לְנֹכַח בֶּן אֲגָג חַי עַם אֱמוּנִים / וְזֶה הָיָה כְּרִתְמֵי אֵשׁ בְּקִרְבּוֹ:</p> <p>שְׁגוּת מַלְכוּת יְעָדוֹ לַשְׂרָרָה / וְזֶה הָיָה מְתֻכָּן לוֹ לְאָרְבּוֹ:</p> <p>בְּזוּת בָּזָה לְקַצּוֹת בַּקְּצָווֹת / וְזָדָה לַעֲקֹר כֹּל מִמְּסִבּוֹ:</p> <p>זְמָם זָמַם בְּאָזְנָיו שֶׁלְּמֶלֶךְ / וְהִיא הָיְתָה תְּשׁוּעַת עַם קְרוֹבוֹ:</p> <p>יְדֵי שׁוֹכֵן סְנֶה הָפְכוּ עֲצָתוֹ / וְנִכְשָׁל בַּאֲשֶׁר יֵצֵא וְיָבוֹא:</p> <p>שְׁמוֹ יִמַּח וְעַמִּי שָׂשׂ וְשָׂמֵחַ / יְשׁוֹבֵב בַּשְׁתִיָּה אֶת לְבָבוֹ:</p> <p>צְבִיָּה בָּכְתָה בִּרְחוֹק יְדִידָהּ / וְעַתָּה נִצְמְדָה אֵלָיו בְּשׁוּבוֹ:</p> <br/></blockquote>