<h1>הַלְלִי נַפְשִׁי לְקוֹנֵךְ</h1>
שלום שבזי
<p>חתימה: לשבזי משתא מכנא</p>
<blockquote><p>הַלְלִי נַפְשִׁי לְקוֹנֵךְ</p> <p>הַמְכַסֶּה עַל עֲווֹנֵךְ</p> <p>סוֹד שְׁמוֹ חֵשֶׁק רְצוֹנֵךְ</p> <p>רָם עֲלֵי כָּל הַמְּצוּאִים:</p> <br/></blockquote>
<blockquote><p>לוֹ אֱמֶת נָאוָה תְּהִלָּה</p> <p>שׁוֹכְנֵי מַטָּה וּמַעְלָה</p> <p>עַם עֲדַת קֹדֶשׁ סְגֻלָּה</p> <p>הֵם בְּמִלּוֹ נֶהֱנָאִים:</p> <br/></blockquote>
<blockquote><p>שִׁיר וְקוֹל הַלֵּל וְזִמְרָה</p> <p>אוֹמְרִים לִשְׁמוֹ בְּהַדְרָה</p> <p>מַלְאֲכֵי קֹדֶשׁ וְטַהְרָה</p> <p>וְצִפֳּרִים מִבֵּין עֳפָאִים:</p> <br/></blockquote>
<blockquote><p>[ב…]</p></blockquote>
<blockquote><p>[…]</p></blockquote>
<blockquote><p>גַּם וְנַפְשׁוֹתָן חֲקוּקִים</p> <p>הֵן עֲלֵי כִּסְאוֹ נְשׂוּאִים:</p> <br/></blockquote>
<blockquote><p>זַמְּרוּ לוֹ הַשְּׂרִידִים</p> <p>הַבְּחוּרִים הַיְּדִידִים</p> <p>שׁוֹכְנֵי גִּנַּת וְרָדִים</p> <p>שֶׁבְּאוֹת דִּגְלוֹ קְרוּאִים:</p> <br/></blockquote>
<blockquote><p>יִשְׂמְחוּ זוּגוֹת גְּאוֹנִים</p> <p>סוֹדְרֵי מִשְׁנָה וְשׁוֹנִים</p> <p>תּוֹכְפֵי חֻפּוֹת חֲתָנִים</p> <p>וַעֲשָׂרָה הַתְּנָאִים:</p> <br/></blockquote>