<h1>חֲבַצֶּלֶת שְׁרוֹן שׁוּבִי בְּכִשְׁרוֹן</h1>
שלום שבזי
<blockquote><p>חֲבַצֶּלֶת שְׁרוֹן<a href="#fn:1" id="fnref:1" title="see footnote"><sup>1</sup></a> שׁוּבִי בְּכִשְׁרוֹן</p> <p>וְאָז יָרוֹן הֲמוֹן זֶרַע יְשָׁרִים,</p> <p>אֲשֶׁר גָּלָה בְּיוֹם חֶטְאוֹ וְחָלָה,</p> <p>וְרֹאשׁ תָּלָה חֳדָשִׁים לַבְּקָרִים.</p> <p>לְכִי תָּמָה וְדִרְשִׁי דּוֹד בְּעָצְמָה,</p> <p>בְּחֵן עַלְמָה יְנַהֵל הָעֲדָרִים.</p> <p>שְׁאוֹן קָמִים בְּנֵי עָרְמָה וְדָמִים</p> <p>יְהוֹא<a href="#fn:2" id="fnref:2" title="see footnote"><sup>2</sup></a> הוֹמִים בְּמָבוֹיֵי כְּפָרִים.</p> <p>בְּנֵי רֶשַׁע אֲשֶׁר הִרְבּוּ בְּפֶשַׁע,</p> <p>כְּמוֹ בִּרְשַׁע<a href="#fn:3" id="fnref:3" title="see footnote"><sup>3</sup></a> מְאֹד רָעִים וְצָרִים.</p> <p>גְּרוֹנָם רָב בְּכָל טִינּוּף מְעוֹרָב,</p> <p>פְּאַת מַעְרָב יְקַשֵּׁרוּ קְשָׁרִים.</p> <p>יְכַשֵּׁפוּ כְּשָׁפִים נֶחֱלָפִים,</p> <p>מְטוּנָּפִים כְּמוֹ חוֹמֶט<a href="#fn:4" id="fnref:4" title="see footnote"><sup>4</sup></a> וְעַקְרָב (יְעָרִים)<a href="#fn:5" id="fnref:5" title="see footnote"><sup>5</sup></a></p> <p>יְצַו הָאֵל כְּרוֹב חַסְדּוֹ בְּגוֹאֵל</p> <p>לְיִשְׂרָאֵל, הֲמוֹן חֶמְדַּת יְקָרִים. <br/></p></blockquote>
<ol><li id="fn:1"><p>פירוש: יהודה. <a href="#fnref:1" title="return to body"> ↩</a></p></li> <li id="fn:2"><p>פירוש: אריה. <a href="#fnref:2" title="return to body"> ↩</a></p></li> <li id="fn:3"><p>מלך עמורה (בראשית י"ד ב'). <a href="#fnref:3" title="return to body"> ↩</a></p></li> <li id="fn:4"><p>פירוש: שושנה מדברית [למעשה לטאה מדברית (ויקרא י"א ל')]. <a href="#fnref:4" title="return to body"> ↩</a></p></li> <li id="fn:5"><p>תוספת (יתרה על המשקל) בשולי הכתוב לשם החרוז. <a href="#fnref:5" title="return to body"> ↩</a></p></li></ol>