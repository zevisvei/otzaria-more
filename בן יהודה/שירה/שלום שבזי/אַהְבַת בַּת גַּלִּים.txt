<h1>אַהְבַת בַּת גַּלִּים</h1>
שלום שבזי
<p>חתימה: אבו שמעון</p>
<blockquote><p>אַהְבַת בַּת גַּלִּים</p> <p>צוּרִי אַל תַּעְלִים</p> <p>מָעוֹז לַדַּלִּים</p> <p>שׁוֹקְדֵי דְּלָתֶיךָ:</p> <br/></blockquote>
<blockquote><p>בְּיוֹם זֶה מִתְוַדִּים</p> <p>הֲמוֹן עָם וּשְׂרִידִים</p> <p>בְּתַחְנוּנִים עוֹמְדִים</p> <p>בְּתוֹךְ הֵיכָלֶיךָ:</p> <br/></blockquote>
<blockquote><p>וִדּוּיִם קַבֵּל</p> <p>וּבִרְצוֹנָךְ הַגְבֵּל</p> <p>לְעָם עָנִי סוֹבֵל</p> <p>וְצוֹפֶה יִשְׁעֶךָ:</p> <br/></blockquote>
<blockquote><p>שְׁלַח צוּרִי יִשְׁעָךְ</p> <p>לְעָם גּוֹלֶה נִמְעָךְ</p> <p>נֵטַע שַׁעֲשׁוּעָךְ</p> <p>זֶרַע שְׁבָטֶיךָ:</p> <br/></blockquote>
<blockquote><p>מְחֵה אֶת פִּשְׁעֵיהֶם</p> <p>וְהַלְבִּין חֲטָאֵיהֶם</p> <p>וְחַדֵּשׁ אֶת יְמֵיהֶם</p> <p>לְמַעַן רַחֲמֶיךָ:</p> <br/></blockquote>
<blockquote><p>עוֹנֶה בְּעֵת צָרָה</p> <p>לְדָל נַפְשׁוֹ מָרָה</p> <p>הַמְצִיא כַפָּרָה</p> <p>יוֹם זֶה […יךָ].</p> <br/></blockquote>