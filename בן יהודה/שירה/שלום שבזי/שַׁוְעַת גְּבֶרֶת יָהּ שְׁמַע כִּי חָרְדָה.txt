<h1>שַׁוְעַת גְּבֶרֶת יָהּ שְׁמַע כִּי חָרְדָה</h1>
שלום שבזי
<p>החתימה: שלם יושף</p>
<blockquote><p>שַׁוְעַת גְּבֶרֶת יָהּ שְׁמַע כִּי חָרְדָה / גַּם קִבְּלָה גָּלוּת בְּיוֹם בָּךְ מָרְדָה:</p></blockquote>
<blockquote><p>לִמְצֹא בְּיוֹם זֶה חֵן תְּשַׁוַּע נֶגְדְּךָ / מֵעֵת נְעוּרֶיהָ בְּנִסִּים עָמְדָה:</p></blockquote>
<blockquote><p>מֵחַסְדְּךָ תַּשְׁפִּיעַ לְרַפֵּא מַחֲלָהּ / יוֹם מַעֲמַד סִינַי לְךָ הִיא חָמְדָה:</p></blockquote>
<blockquote><p>יַשֵּׁר דְּרָכֶיהָ וְתַמְצִיא לָהּ זְכוּת / חֻקִּים וּמִשְׁפָּטִים אֲשֶׁר בָּם לָמְדָה:</p></blockquote>
<blockquote><p>וּזְכוּת אֲשֶׁר עָקַד וְנֶעְקָד תַּעֲמוֹד / וּזְכוּת אֲבִיר אִישׁ תָּם בְּיַחַד תִּצְמְדָה:</p></blockquote>
<blockquote><p>שִׁמְחָה וְקוֹל שָׂשׂוֹן בְּצִיּוֹן נִשְׁמְעָה / יוֹנָה לְבָנֶיהָ בְּיֶשַׁע פָּקְדָה:</p></blockquote>
<blockquote><p>פִּצְחוּ בְּנֵי חָכְמָה בְּשִׁירָה הַלְּלוּ / כִּי בָא מְבַשֵּׂר טוֹב וְאֶרֶץ רָעֲדָה:</p></blockquote>