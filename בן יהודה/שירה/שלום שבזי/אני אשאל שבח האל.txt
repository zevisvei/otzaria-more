<h1>אני אשאל שבח האל</h1>
שלום שבזי
<h2 id="אניאשאלשבחהאלרשלוםשבזי">אני אשאל שבח האל / ר' שלום שבזי</h2>
<p>חסדאי; בשיבוץ עם השיר <strong>יעבר עלי רצונך</strong> של <strong>יהודה הלוי</strong></p>
<br/>
<blockquote><p>אֲנִי אֶשְׁאַל שְׁבָח הָאֵל תְּחִלָּה          אֲשֶׁר קָרָא לְיִשְׂרָאֵל סְגֻלָּה</p></blockquote>
<blockquote><p>וְהִזְהִירָם עֲלֵי מִצְווֹת וְחֻקִּים          וְהַשַּׁבָּת בְּתוֹכָם הִיא גְּדוֹלָה</p></blockquote>
<blockquote><p>וְהִיא הָאוֹת אֲשֶׁר בֵּינוֹ וּבֵינָם           וְהִיא תֵעִיד שֶׁהוּא הִתְחִיל וְכִלָּה</p></blockquote>
<blockquote><p>קְדֻשָּׁתָה קְדֻשָּׁה הִיא יְתֵרָה           וְהִיא נִדְחֵית לְחוֹלִי גַּם וּמִילָה</p></blockquote>
<blockquote><p>נְהַלֵּל לוֹ וְנִשְׁאַל מִלְּפָנָיו           יְמַהֵר הוּא וְיָחִישׁ הַגְּאֻלָּה</p></blockquote>
<blockquote><p>וְנִזְכֶּה לַעֲלוֹת אֶל בֵּית יְיֹיָ           וְגַם נֵלֵךְ בְּדֶרֶךְ הַסְּלוּלָה</p></blockquote>
<blockquote><p>וְשָׁלוֹם רָב יְהֶא מִנִּי עֲלֵיכֶם           וּמִלִּפְנֵי אֲדוֹן נוֹרָא עֲלִילָה.</p></blockquote>