<h1>שׁוּבִי כְּלִילַת הוֹד שְׁלוּמַת הַיְּפִי</h1>
שלום שבזי
<p>החתימה: שלם יוסף</p>
<blockquote><br/> <p>שׁוּבִי כְּלִילַת הוֹד שְׁלוּמַת הַיְּפִי / לָמָּה בְּרֹב הֶבְלֵי זְמַנֵּךְ תִּרְדְּפִי:</p></blockquote>
<blockquote><p>לִבְשִׁי לְבוּשׁ יָקָר וְשִׁכְנִי עִם בְּנֵי / חָכְמָה וְתוּשִׁיָּה לְסִיגֵךְ תִּצְרְפִי:</p></blockquote>
<blockquote><p>מִטּוּב עֲדָנִים תֹּאכְלִי תִּתְעַדְּנִי / הִתְנַעֲרִי קוּמִי וְלָמָּה תִּסְעֲפִי:</p></blockquote>
<blockquote><p>יָשַׁנְתְּ וּמָה תּוֹעִיל שְׁנָתֵךְ עַד מְבוֹא / קִצֵּךְ לְהִפָּרֵד כְּצִפּוֹר תָּעֳפִי</p></blockquote>
<blockquote><p>וּלְבֵית אֱלֹהַיִךְ תְּשׁוּבָתֵךְ בְּתוֹם / תִּתְלַבְּשִׁי שֵׂכֶל וְאֵלָיו תִּכְסְפִי:</p></blockquote>
<blockquote><p>סוֹדוֹת מְיֻסָּדִים בְּעֵדֶן תֵּדְעִי / לֹא תִמְצְאִי כֶּסֶל וְלֹא תִסְתַּגְּפִי:</p></blockquote>
<blockquote><p>פִּלְאֵי דְבָרִי זֶה לְאִישׁ מַשְׂכִּיל בְּסוֹד / בּוֹ תִדְבְּקִי נַפְשִׁי כְּלִיל הוֹד תִּצְנְפִי:</p></blockquote>