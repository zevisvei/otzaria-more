<h1>שדוד חומר אני הומה בכעסי</h1>
שלום שבזי
<h2 id="שְׁדוּדחוֹמֶראֲנִיהוֹמֶהבְּכַעְסִירשלוםשבזי">שְׁדוּד חוֹמֶר אֲנִי הוֹמֶה בְּכַעְסִי / ר' שלום שבזי</h2>
<blockquote><p>תְּנָה צוּרִי לְעַבְדֶיךָ תְּקוּמָה</p></blockquote>
<blockquote><p>לְדִבְרֵי הַשְּׂחוֹק נוֹטֶה מְשׂוֹשִׂי</p></blockquote>
<blockquote><p>וְנִשְׁמָתִי בְּתוֹךְ לִבִּי עֲלוּמָה</p></blockquote>
<blockquote><p>מְחֵה פִּשְׁעָהּ אֱמוֹר שִׂמְחִי וְשִׂישִׂי</p></blockquote>
<blockquote><p>וְתִהְיִי תּוֹךְ צְרוֹר חַיִים חֲתוּמָה</p></blockquote>
<blockquote><p>יְחִידָה אֵיךְ עֲלֵי פִּשְׁעִי תְּמַסִּי</p></blockquote>
<blockquote><p>וְכָל לָיְלָה מְגִילָתֵךְ רְשׁוּמָה</p></blockquote>
<blockquote><p>וּמַה תּוֹעִיל עֲצָתֵךְ אִם תְּנַסִּי</p></blockquote>
<blockquote><p>לְגוּף אַכְזָר כְּקַלַחַת פְּצוּמָה</p></blockquote>
<blockquote><p>סְעִי דֶּרֶךְ אֲבוֹתֵינוּ וּפִרְשִׂי</p></blockquote>
<blockquote><p>כְּנָפַיִךְ לְעוּמָּתָם רְחוּמָה</p></blockquote>
<blockquote><p>פְּעוּלָתָם אֲזַי תִּכְבּוֹשׁ חֲמָסִי</p></blockquote>
<blockquote><p>וְאָז אֶמְצָא לְעַפְעַפַּי תְּנוּמָה</p></blockquote>
<blockquote><p>שְׁבִי גִּבּוֹר שְׂמֹאל תַּרְפֶּה וְתַמְסִיא</p></blockquote>
<blockquote><p>שְׁהוּא שׂוֹטֵם בְּמִלְחָמָה עֲצוּמָה</p></blockquote>
<blockquote><p>בְּהַר שֵׂעִיר וּבִגְבוּלֵי יְבוּסִי</p></blockquote>
<blockquote><p>מְכָמֵן לִי וְיִא נַמְתִּי מְאוּמָה</p></blockquote>
<blockquote><p>זְכוּת אָבוֹת מְאוֹר עַתְמַת רְסִיסִי</p></blockquote>
<blockquote><p>וְתַלְבִּינָה לְכָל חַטָאת כְּתוּמָּה</p></blockquote>
<blockquote><p>יְפַת עַיִן חֲגוֹר אִזְרִי וְשִׁבְסִי</p></blockquote>
<blockquote><p>שְׂאִי שָׁלוֹם לְעַם קוֹדֶשׁ תְּרוּמָה <br/></p></blockquote>