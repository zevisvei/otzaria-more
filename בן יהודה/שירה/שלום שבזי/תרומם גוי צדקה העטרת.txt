<h1>תרומם גוי צדקה העטרת</h1>
שלום שבזי
<h2 id="תְּרוֹמֵםגּוֹיצְדָקָההָעֲטֶרֶתרשלוםשבזי">תְּרוֹמֵם גּוֹי צְדָקָה הָעֲטֶרֶת / ר' שלום שבזי</h2>
<blockquote><p>תְּרוֹמֵם גּוֹי צְדָקָה הָעֲטֶרֶת</p></blockquote>
<blockquote><p>אֲשֶׁר גָּלַת בְּתוֹךְ תֵּימָן וְשָׁרֶת.</p></blockquote>
<blockquote><p>אֱמוּנֵי דָּת יְעִירוּן חֵן וְחֶסֶד,</p></blockquote>
<blockquote><p>וְאָז תִּצְלַח וְתִיפַּקֵּד גְּבֶרֶת</p></blockquote>
<blockquote><p>לְחַלּוֹת אֶת פְּנֵי דּוֹדָהּ כְּקֶדֶם,</p></blockquote>
<blockquote><p>וְאַל תִּהְיֶה בְּגָלוּת נֶעֱצֶרֶת.</p></blockquote>
<blockquote><p>שְׁאוֹן גַּלֵּי זְמָן גָּרַם יְגוֹנִים</p></blockquote>
<blockquote><p>עֲדֵי כָּתַב לְמַשְׂטֵמָה וְחָרַת.</p></blockquote>
<blockquote><p>בְּנֵי הָגָר יְבַקֵּשׁוּ עֲלִילוֹת</p></blockquote>
<blockquote><p>לְזֶרַע תָּם אֲשֶׁר אִמָּם עֲקֶרֶת.</p></blockquote>
<blockquote><p>זְכוּת אָבוֹת זְכוֹר צוּרִי וְרַחֵם</p></blockquote>
<blockquote><p>עֲדָתֶיךָ, וְתָשׁוּב נֶעֱזֶרֶת.</p></blockquote>
<blockquote><p>יְלַוֶּוה חַסְדְךָ עֵדָה עֲנִיָּיה,</p></blockquote>
<blockquote><p>וְהַקְשִׁיבָה בְּעֵת רָצוֹן עֲתֶרֶת. <br/></p></blockquote>