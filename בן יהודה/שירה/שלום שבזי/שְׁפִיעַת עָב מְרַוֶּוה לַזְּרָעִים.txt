<h1>שְׁפִיעַת עָב מְרַוֶּוה לַזְּרָעִים</h1>
שלום שבזי
<blockquote><p>שְׁפִיעַת עָב מְרַוֶּוה לַזְּרָעִים,</p></blockquote>
<blockquote><p>וְהָאַהְבָה תְּכַסֶּה כָּל פְּשָׁעִים.</p></blockquote>
<blockquote><p>בְּצָרְכֵי הַזְּמָן הַכֹּל דְּחוּקִים,</p></blockquote>
<blockquote><p>וְעוֹל מַלְכוּת אֲשֶׁר סִבֵּב פְּגָעִים.</p></blockquote>
<blockquote><p>זְמָן יִמְחֶה חֲרוֹן כָּל אָף וְעֶבְרָה,</p></blockquote>
<blockquote><p>וְלֹא יַשְׁחִיר הֲדַר זָהָב וְיָעִים.</p></blockquote>
<blockquote><p>יְחִידָתִי מְקוּשֶּׁרֶת בְּשִׂכְלִי,</p></blockquote>
<blockquote><p>וְגוּף גּוֹרֵם עֲלֵי גֳּלְמִי פְּצָעִים.</p></blockquote>
<blockquote><p>מְדוּכָּא מֵחֳלִי אַהְבַת יְדִידִי,</p></blockquote>
<blockquote><p>בְּשֵׁם עַבְהֵם בְּמָקוֹם טוֹב וְנָעִים.</p></blockquote>
<blockquote><p>שְׁמוּעָתָם תְּמַתֵּק הִיא לְחִכִּי,</p></blockquote>
<blockquote><p>וְחָכְמָתָם תְּרַפֵּא כָּל נְגָעִים.</p></blockquote>
<blockquote><p>תְּשִׁיבוּנִי בְּקָטוֹן קָם בְּזָדוֹן,</p></blockquote>
<blockquote><p>וְהָרַג אִישׁ כְּמוֹ זָדוֹן רְשָׁעִים.</p></blockquote>
<blockquote><p>אֲהוּבַי, אֵיךְ תְּהֵא נֶפֶשׁ בְּנֶפֶשׁ,</p></blockquote>
<blockquote><p>וְאִם כּוֹפֶר, בְּאָן דִּינָיו קְבוּעִים?</p></blockquote>
<blockquote><p>וְשָׁלוֹם רָב יְלַוֶּוה אֶת פְּנֵיכֶם</p></blockquote>
<blockquote><p>בְּכָל יוֹמָם שְׁנֵים עָשָׂר רְגָעִים. <br/></p></blockquote>