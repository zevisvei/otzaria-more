<h1>שְׁבָח אַזְכִּיר</h1>
שלום שבזי
<p><strong>ו. מילה</strong></p>
<p>החתימה: שבזי משתא</p>
<blockquote><p>שְׁבָח אַזְכִּיר בְּמִזְמוֹר שִׁיר יְדִידוֹת / בְּנוֹעַם שִׁיר לְיוֹצֵר הָעֲתִידוֹת:</p> <p>בְּרִית אָבוֹת תְּעוֹרֵר הַצְּמוּדוֹת / וְאִמָּהוֹת וּבַעֲלֵי הַתְּעוּדוֹת:</p> <p>זְכוֹר הַיּוֹם לְאַבְרָהָם חֲמוּדוֹת / וְאֵל אָיוֹם יְקָרֵב רֹאשׁ וְלָדוֹת:</p> <p>יְסוֹד אֵל חַי לְךָ נָאֶה לְהוֹדוֹת / בְּנִיחוֹחַי וְאַרְבַּע הַיְּסוֹדוֹת:</p> <p>מְבַשֵּׂר הַקְּהִלָּה הַלְּמוּדוֹת / בְּרִית מִילָה יְכַפֵּר כַּעֲבוֹדוֹת:</p> <p>שְׁמַע הָאֵל לְקוֹל נִמּוֹל וְחִידוֹת / לְמִיכָאֵל זְכוּת מִילַָה פְּקוּדוֹת:</p> <p>תְּהִלָּתוֹ רְצֵה חָתָן וְהוֹדוֹת / בְּרִית קֹדֶשׁ רְאֵה כָאֵשׁ יְקוּדוֹת:</p> <p>אֲדוֹן עוֹלָם שְׁעֵה נָא אֶת סְעוֹדוֹת / וּמִפְעָלוֹת לְשָׁלוֹם רָב שְׁקוּדוֹת:</p> <br/></blockquote>