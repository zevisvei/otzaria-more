<h1>אֲהַלֵּל לַיוֹיָ</h1>
שלום שבזי
<p>חתימה: אני שלום</p>
<blockquote><p>אֲהַלֵּל לַיוֹיָ כִּי טוֹב זַמְּרָה אֱלֹהֵינוּ כִּי נָעִים</p> <p>נָעִים לְהוֹדוֹת לוֹ וּלְבָרְכוֹ אָמְנָם הַכֹּל יוֹדְעִים</p> <p>יוֹדְעִים הַיְשָׁרִים סוֹד יוֹיָ וְלִדְבָרוֹ שׁוֹמְעִים</p> <p>שׁוֹמְעִים אֲמָרָיו וְהוּא מַשְׁלִים חֶפְצָם לִרְגָעִים</p> <p>לִרְגָעִים מְבִינִים בְּשִׂכְלָם הֵמָּה חֲכָמִים נְבוֹנִים וִידוּעִים</p> <p>וִידוּעִים בִּבְרִית יוֹיָ וְלִבְנֵי בְּנֵיהֶם מוֹדִיעִים</p> <p>מוֹדִיעִים גָּדְלוּ וּכְבוֹדוֹ וְלִישׁוּעָתוֹ מְשַׁוְּעִים</p> <p>הַבֵּן יַקִּיר לִי אֶפְרַיִם אִם יֶלֶד שַׁעֲשׁוּעִים.</p> <br/></blockquote>