<h1>מי נשקני מנשיקות אהבה</h1>
שלום שבזי
<p>חתימה: שלם בן יוסף (ילוד משתא)</p>
<blockquote><p>מִי נִשְּׁקַנִי מִנְּשִׁיקוֹת אַהֲבָה / בִּנְוֵה חֲדַר מֶלֶךְ גְּבוּלִי נָסְבָה:</p></blockquote>
<blockquote><p>שַׁחַר וְהִנֵּה בָא יְדִיד נַפְשִׁי בְחֵן / וַתֶּהֱמֶה נַפְשִׁי לְמוּלוֹ קָרְבָה:</p></blockquote>
<blockquote><p>לוּלֵי הֱעִירַנִי בְחֶמְלָה לַעֲמוֹד / נִתְפָּרְדָה מֶנִּי וְגוּפִי עָזְבָה:</p></blockquote>
<blockquote><p>מַה זֶּה יְחִידָתִי מְזָגַי תִּרְכְּסִי / וַאְנִי גְּוִיָּתִי בְּחַסְדֵּך נִצְּבָה:</p></blockquote>
<blockquote><p>בִּינוּ שְׂרִידֵי הַזְּמָן הִתְחַבְּרוּת / הַגּוּף וְהַנֶּפֶשׁ בְּיוֹם שֶׁשָּׂגְבָה:</p></blockquote>
<blockquote><p>נָחַת בְּסוֹד תּוֹרָה וּמִצְווֹת, קָנְתָה / שַׁלְמוּת וְגַם שֵׁם טוֹב, לְשִׂכְלִי הִרְהֲבָה:</p></blockquote>
<blockquote><p>יוֹם תִּכְסְפָה לַחְזוֹר תְּסוֹבֵב גַּלְגְּלִי / בֵּין מַלְאֲכֵי דֶגֶל מְטַטְרוֹן שַׂר צְבָא:</p></blockquote>
<blockquote><p>וִדּוּי דְּבָרִים קַבְּלָה יָהּ יוֹצְרִי / עַבְדָּךְ בְּעֵת רָצוֹן לְחַיִּים תִּכְתְּבָה:</p></blockquote>
<blockquote><p>סֶפֶק לְגוֹזָלַי תְּזַמֵּן לִי בְטוֹב / גַּם תֶּאֱפַן יָהּ בִּי וְשַׁוְעִי תִקְשְׁבָה:</p></blockquote>
<blockquote><p>פּוֹדֶה וּמַצִּיל לַעֲנִיִּים כּוֹאֲבִים / חוּן עַל יְלוּד מַשְׁתָּא בְּפִתְחָךְ יִסְבְּבָה:</p></blockquote>