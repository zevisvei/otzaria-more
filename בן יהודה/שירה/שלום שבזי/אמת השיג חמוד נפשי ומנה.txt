<h1>אמת השיג חמוד נפשי ומנה</h1>
שלום שבזי
<h2 id="אֱמֶתהִשִּׂיגחֲמוּדנַפְשִׁיוּמָנָהרשלוםשבזי">אֱמֶת הִשִּׂיג חֲמוּד נַפְשִׁי וּמָנָה / ר' שלום שבזי</h2>
<p>בהשׂג ענן בלא לקיון</p>
<br/>
<blockquote><p>אֱמֶת הִשִּׂיג חֲמוּד נַפְשִׁי וּמָנָה</p></blockquote>
<blockquote><p>בְּאָרְבִי סָר יְהִי לִקְיוֹן לְבָנָה</p></blockquote>
<blockquote><p>לְבוּשׁ אָדוֹם וְשָׁחוֹר זֶה גְּוָונוֹ</p></blockquote>
<blockquote><p>וּבְמַעְרָב סְמֹאל בָּא וְחָנָה</p></blockquote>
<blockquote><p>שְׁדַי גִּבּוֹר וּמִלְחָמָה יְקַטְרֵג</p></blockquote>
<blockquote><p>לְמוּל מִזְרָח וְגַם אָנֶה וְאָנָה</p></blockquote>
<blockquote><p>בְּמָוֶת יִפְּלוּ בַּעְלֵי עֲמָקִים</p></blockquote>
<blockquote><p>וְהַצָּפוֹן לְקָחוֹ לוֹ לְמָנָה</p></blockquote>
<blockquote><p>יְעוֹרֵר שָׁם חֳלָאִים בַּגְּשָׁמִים</p></blockquote>
<blockquote><p>שְׁתֵה דּוֹדִי לְךָ חֶמאָה יְשָׁנָה</p></blockquote>
<blockquote><p>מְעוּלֶּה מֵחֳלִי מָרָה אֲדוּמָּה</p></blockquote>
<blockquote><p>שְׁתִיַּית יוֹם הֲלוֹא הוֹעִיל לְשָׁנָה</p></blockquote>
<blockquote><p>שְׁלוֹם הָאֵל יְחַיֵּינוּ בְּחַסְדּוֹ</p></blockquote>
<blockquote><p>וְיַעְלֵינוּ לְקִרְיָה נֶאֱמָנָה</p></blockquote>
<blockquote><p>תְּנָה מֵחַסְדְךָ עָלַי מְשׁוּלָּם</p></blockquote>
<blockquote><p>וְלִבִּי שָׂשׂ בְּחָכְמָתָךָ וְקָנָה</p></blockquote>
<blockquote><p>אֲיֶלֶת חֵן מְבַקֶּשֶׁת שְׁלוֹמָךָ</p></blockquote>
<blockquote><p>וְלַחָכְמָה בְּלִיבָּךָ יֵשׁ הֲכָנָה</p></blockquote>