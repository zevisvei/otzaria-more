<h1>אהלל לאל רם ונשא על כל מהלליו</h1>
שלום שבזי
<p>חתימה: אלשבזי</p>
<blockquote><p>אֲהַלֵּל לְאֵל רָם וְנִשָּׂא עַל כָּל מַהֲלָלָיו</p> <p>לוֹ הַכֹּל מְיַחֲדִים וְהֵמָּה נִשְׁעָנִים עָלָיו</p> <p>שִׁבְעִים אֻמָּה שָׁתַל וּבָחַר בְּיַעֲקֹב רֹאשׁ סְגֻלָּיו</p> <p>בַּחֲלוֹם לַיְלָה נִבָּא וְהִנֵּה יוֹיָ נִצָּב עָלָיו</p> <p>זִכָּה בָּנָיו בְּתוֹרָתוֹ חֲמוּד תִּפְאֶרֶת קְהָלָיו</p> <p>יָרְדוּ לְמִצְרַיִם וְעָלוּ עַל יַד מֹשֶׁה בְּאַרְבַּעַת דְּגָלָיו</p> <p>בָּרְכִי נַפְשִׁי אֶת יוֹיָ וְאַל תִּשְׁכְּחִי כָּל גְּמוּלָיו:</p> <br/></blockquote>