<h1>אדון הכל</h1>
שלום שבזי
<h2 id="אדוןהכלרשלוםשבזי">אדון הכל / ר' שלום שבזי</h2>
<br/>
<blockquote><p>אֲדוֹן הַכֹּל מְחַיֶּה כָל נְשָׁמָה / יְצַו חַסְדּוֹ לְבַת נָדִיב חֲכָמָה</p></blockquote>
<blockquote><p>לְבוּשָׁה מֵעֲנַן תֹּאַר יְקָרוֹ / וּמַשְׁפַּעַת עֲלֵי כָל הָאֲדָמָה</p></blockquote>
<blockquote><p>שְׁאוֹן גַּלֵּי גְבוּל יַמִּים תְּעוֹרֵר / וְעִם דּוֹדָהּ בְּצִלּוֹ נֶעֱלָמָה</p></blockquote>
<blockquote><p>בְּחֵן בַּעְלָהּ שְׁבָטֵינוּ תְּנַהֵל / וּמַעְלָתָהּ מְהֻדֶּרֶת וְרָמָה</p></blockquote>
<blockquote><p>זְמִירוֹת מִכְּנַף אֶרֶץ שְׁמַעְנוּם / צְבִי צַדִּיק בְּמִזְרְחָה וְיָמָּה</p></blockquote>
<blockquote><p>יְשָׁרִים הוֹלְכִים תָּמִיד בְּיֹשֶׁר / נְקִיִּים הֵם בְּלִי עָוֹן וְאַשְׁמָה</p></blockquote>
<blockquote><p>שְׁמוּעָתָם לְטוֹב כֻּלָּם בְּרוּרִים / וְלָהֶם נִכְסְפָה נַפְשִׁי בְּתֵימָא</p></blockquote>
<blockquote><p>צֳרִי גִלְעָד שְׁלַח לָנוּ יְדִידִי / בְּצִיּוֹן נִשְׂמְחָה גֶבֶר וְעַלְמָה</p></blockquote>