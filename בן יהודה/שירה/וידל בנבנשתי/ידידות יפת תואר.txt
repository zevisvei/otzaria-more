<h1>ידידות יפת תואר</h1>
וידל בנבנשתי
<blockquote><p>יְדִידוֹת יְפַת תֹּאַר חֲזָקָה וְאַדֶּרֶת / חֲלָקָה כְּחֶמְאָה אַךְ שְׂעִירָה כְאַדֶּרֶת</p></blockquote>
<blockquote><p>וְרַכּו דְבָרֶיהָ וְעוֹדָהּ מְדַבֶּרֶת / בְּחִנָּה חֲנִיתוֹת עַל לְבָבִי מְעוֹרֶרֶת</p></blockquote>
<blockquote><p>דְּבַשׁ עַל שְׂפָתֶיהָ וְרוֹשׁ תַּאְכִילֵנִי / וְנֹפֶת בְּתוֹךְ חִכָּה וְחַיַּי מְמָרֶרֶת</p></blockquote>
<blockquote><p>וְחָלְקו אֲמָרֶיהָ וְטוּחוֹת מְחַלֶּקֶת / וְעֵת תַּעֲנֶה רַכּוֹת עֲצָמוֹת מְשַׁבֶּרֶת</p></blockquote>
<blockquote><p>בְּנֹעַם דְּבָרֶיהָ נְפָשׁוֹת מְצוֹדֶדֶת / וְטוּחוֹת מְגַנֶּבֶת בְּעַיִן מְשַׂקֶּרֶת 5</p></blockquote>
<blockquote><p>אֱמֶת אַהֲבָה עַזָּה כְמָוֶת מִי יוּכַל / סְבוֹל אֵשׁ מְבַעֶרֶת וְזִיקוֹת מְאַזֶּרֶת</p></blockquote>
<blockquote><p>וּפֹארוֹת פְּאֵר שִׁירַי תְּפָאֵר בְּמַעְרָצָה / וְזִמְרַת זְמִירוֹתַי תְּקוֹסֵס בְּמַזְמֶרֶת</p></blockquote>
<blockquote><p>עֲצוּרָה בְקִיר לִבִּי וְהִיא רָחֲקָה מִנִּי / רְחוֹקָה וְתוֹךְ רוּחִי נְטוּעָה בְמַסְמֶרֶת</p></blockquote>
<blockquote><p>וּמִי יַעֲרֹךְ גָּדְלָהּ וְחִין מַהֲלָלֶיהָ / וּמִכָּל כְּלֵי חֶמְדָה וְיֹפִי מְעֻטֶּרֶת</p></blockquote>
<blockquote><p>הִיא בֵין בְּנוֹת עַיִשׁ כְּשׁוֹשָן בְּתוֹךְ חוֹחִים / וְקִנְאוּ צְבָא שַׁחַק בְּעָמְדָהּ בְּתוֹךְ קֶרֶת 10</p></blockquote>
<blockquote><p>לְשָׁרֵת יְדִידוּתָהּ אֲנִי הוּא וְלֹא אַחֵר / אֲנִי הוּא וְלֹא אָמִיר כְּבוֹדָהּ בְּאַחֶרֶת <br/></p></blockquote>