<h1>גאה כפיר</h1>
וידל בנבנשתי
<h2 id="גאהכפירוידאלבנבנשת">גאה כפיר / וידאל בנבנשת</h2>
<br/>
<blockquote><p>גָּאָה כְפִיר דַּרְכָּהּ וּמַעְגָּלֶיהָ / מִמַּעְגְּלוֹת קֹשְׁטְ תֵּשְׂטְ לִבְעָלֶיהָ</p></blockquote>
<blockquote><p>בִּגְאוֹנְךָ כִּי עֵינְךָ עַד יוֹנְךָ / לִבְזֹה אֲצִילֵי עִיר גְּאוֹן אֵלֶיהָ</p></blockquote>
<blockquote><p>רָם לִבְּךָ בִּשְׂעִפְּךָ וּבְקִרְבְּךָ / דִּמָּה הֱיוֹת מוֹשֵׁל עֲלֵי מוֹשְׁלֶיהָ</p></blockquote>
<blockquote><p>נוֹלַד לְשָׂרָה בֵן בְּטוּחוֹת שִׁיר כְּחָס / עַל הוֹד יְקָרָהּ וַהֲמוֹן חֵלֶיהָ</p></blockquote>
<blockquote><p>אִם תִּהְיֶה חוֹמָה לְעָרֵי הַזְּמִיר / בַּסּוֹלְלוֹת אָבֹא אֲנִי אֵלֶיהָ</p></blockquote>
<blockquote><p>חוֹמָתְךָ אֶהְרֹס וְאֶת הָעִיר אֲנִי / אֶלְכֹּד וְיִקָּרֵא שְׁמִי עָלֶיהָ</p></blockquote>