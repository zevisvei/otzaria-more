<h1>אם לא ידעתם עד כה</h1>
וידל בנבנשתי
<h2 id="אםלאידעתםעדכהוידאלבנבנשת">אם לא ידעתם עד כה / וידאל בנבנשת</h2>
<p>על תהפוכות הזמן אשר שם עליונים למטה ותחתונים למעלה</p>
<br/>
<blockquote><p>אִם לֹא יְדַעְתֶּם עַד כֹּה / כִי לֹא לְאָדָם דַּרְכּוֹ</p></blockquote>
<blockquote><p>שִׂימוּ לְבַבְכֶם לַזְּמָן / וּרְאוּ שְׂפֻנֵּי חָשְׁכּוֹ</p></blockquote>
<blockquote><p>כֻּלּוֹ הֲפַךְפַּךְ וָזָר / הֶבֶל וְשֶׁקֶר נִסְכּוֹ</p></blockquote>
<blockquote><p>פִּיד בּוּז בְּתוֹךְ אוֹצְרוֹתָיו / שׁוֹאָה בְתוֹךְ גִּנְזַכּוֹ</p></blockquote>
<blockquote><p>הַיּוֹם בְּדָבָר יַחְפֹּז / יַחְפֹּץ לְמָחָר הָפְכוֹ ( 5 )</p></blockquote>
<blockquote><p>אִישׁ רָם וְנִשָּׂא יַעְרֹץ / פָּצַע וְהִכָּה הַכֹּה</p></blockquote>
<blockquote><p>וּשְׁפַל אֲנָשִׁים יָקִים / אֶל עַל וְיַגְדִּיל עֶרְכּוֹ</p></blockquote>
<blockquote><p>יָרִים וְיַמְלִיך עֶבֶד / יַפִּיל ויַשְׁפִּיל מַלְכּוֹ</p></blockquote>
<blockquote><p>רוֹדֶה דְבָשׁ מִיַּעְרוֹ / רוֹשׁ יִמְצְאוּ תוֹךְ חִכּוֹ</p></blockquote>
<blockquote><p>כִּי צוּף יְעָרוֹ רוֹשׁוֹ / צִיצוֹ וּפִרְחוֹ שִׂכּוֹ ( 10 )</p></blockquote>
<blockquote><p>חוֹסֶה בְצֵל סֻכָּתוֹ / יַחְמֹס כְּמוֹ גַן סֻכּוֹ</p></blockquote>
<blockquote><p>נִשְׁעָן בְּקָנֶה רָצוּץ / הַמַּחֲזִיק בפלכו</p></blockquote>
<blockquote><p>לֹא אֶשְׂמְחָה בוֹ לָעַד / כִּי עֵת שְׂחוֹק עֵת לִבְכֹּה</p></blockquote>
<p>[</p>