<h1>קנה בושם</h1>
וידל בנבנשתי
<p>כתובת: עוד לו</p>
<blockquote><p>קְנֵה בֹשֶׂם וְקִנָּמוֹן / הֲתוּכָל רֵיחֲךָ לִטְמוֹן</p></blockquote>
<blockquote><p>וְהוּא עוֹבֵר בְּכָל עֵבֶר / בְּעִיר מוֹשָׁב וּבִישִׁימוֹן</p></blockquote>
<blockquote><p>וְלָךְ שֵׁם עַל פְּנֵי חוּצוֹת / וְהִתְוַדַּע בְּכָל הָמוֹן</p></blockquote>
<blockquote><p>לְזֹאת אֶדְאַב עֲלֵי נוּדָךְ / וְלִבִּי בִלְתְּךָ אַלְמוֹן</p></blockquote>
<blockquote><p>וְיָשַׁבְתִי בְמַחְשַׁכִּים / וְאֶשָּׁאֶה בְשִׁמָּמוֹן</p></blockquote>
<blockquote><p>שְׁלַח אוֹרָךְ וְהָאִירָה / דְוֵה לֵב אֶצְלְךָ אָמוֹן</p></blockquote>
<blockquote><p>וְיֵרֵד טַל אֲמָרֶיךָ / עֲלֵי טוּחוֹת לְךָ אַרְמוֹן</p></blockquote>
<blockquote><p>וְאִם אוֹרָךְ כְּאוֹר חַמָּה / אֲנִי אֶהְיֶה כְנַקְדִּימוֹן</p></blockquote>
<blockquote><p>וְאִם רוחִי בְהַר צִיּוֹן / יְהִי שִׁירָךְ כְּטַל חֶרְמוֹן <br/></p></blockquote>