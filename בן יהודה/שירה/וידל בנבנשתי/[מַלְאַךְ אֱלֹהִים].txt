<h1>[מַלְאַךְ אֱלֹהִים]</h1>
וידל בנבנשתי
<blockquote><p>מַלְאַךְ אֱלֹהִים קוּם וְהִתְרָאֶה בְתוֹר / אָדָם וְהָעִיר רוֹן כְּסִיס עָגוּר וְתוֹר</p> <p>שׁוּר כִּי כְבָר חָלְפוּ יְמֵי שׁוֹאַת נְדוֹד / לִפְקוֹד יְדִידִים נוֹדְדִים בָּא עֵת וְתוֹר</p> <p>קֶשֶׁת פְּדוּת תִּדְרֹךְ וְאֶל נִדַּחֲךָ / חִצֵּי תְּשׁוּעַת שִׁירְךָ תִּרְמֶה וְתוֹר</p> <p>נֵס הוֹדְךָ סוּת חַסְדְּךָ עַל דּוֹדְךָ / תִּפְרֹשׂ וְדַרְכֵי בִּין תְּאַלֵּף לוֹ וְתוֹר</p> <p>יָרָה מְגִלָּתָךְ בְּרִקְמַת עוֹר שְׂרָד / דָּמְתָה כְכַלָה בָחֳלִי כֶתֶם וְתוֹר <br/></p></blockquote>