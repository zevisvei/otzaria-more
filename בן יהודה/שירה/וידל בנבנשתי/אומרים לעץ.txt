<h1>אומרים לעץ</h1>
וידל בנבנשתי
<h2 id="אומריםלעץוידאלבנבנשת">[אומרים לעץ] / וידאל בנבנשת</h2>
<p>כתובת: עוד לו</p>
<br/>
<blockquote><p>אוֹמְרִים לְעֵץ הָקִיצָה / עוּרִי לְאֶבֶן דּוּמָם</p></blockquote>
<blockquote><p>אוֹמְרִים לְלֵב נָע וָנָד / קוּמָה וְאַל תִּשְׁתּוֹמָם</p></blockquote>
<blockquote><p>הַאִם לְקוֹלָם יַעְמֹד / וּלְנָאֳמָם יִתְקוֹמָם</p></blockquote>
<blockquote><p>אֶבֶן וְכָפִיס מֵעֵץ / יַעְנוּ וְרוּחוֹ הָמַם</p></blockquote>
<blockquote><p>עַד כִּי יְבֻשַּׂר בִּשְׁלוֹם / דּוֹדָיו וְיֶחְזֶה צַלְעָם</p></blockquote>
<blockquote><p>וּשְׂלוֹם שְׂלֹמֹה נֵזֶר / אֶחָיו וְרֹאשׁ מַנְעַמָּם</p></blockquote>
<blockquote><p>חַיַּי לְבָבִי וּגְאוֹן / טוּחַי וְעֹז תַּעְצֻמָּם</p></blockquote>
<blockquote><p>לַיְלָה זְמִירוֹ עִמִּי / חַסְדוֹ יְצַוֶּה יוֹמָם</p></blockquote>
<blockquote><p>יָקַר בְּעֵינַי וּשְׁמוֹ / תַּחַת לְשׁוֹנִי רוֹמָם</p></blockquote>