<h1>אֵל חַי יִפְרֹשׂ</h1>
אברהם אבן עזרא
<p>גאולה (? לסוכות)</p>
<blockquote><p>אֵל חַי יִפְרֹשׂ בַּעֲבוּר שְׁמוֹ</p></blockquote>
<blockquote><p>עַל עַמּוֹ סֻכַּת שְׁלוֹמוֹ.</p> <br/> <p>'בְּנִי בְכוֹרִי אֲשֶׁר אָהַבְתִּי,</p></blockquote>
<blockquote><p>זְכוֹר יוֹם צִדְקְךָ קֵרַבְתִּי,</p></blockquote>
<blockquote><p>כִּי בַסֻּכּוֹת הוֹשַׁבְתִּי</p></blockquote>
<blockquote><p>אֲבוֹתֶיךָ, בְּיוֹם שָׁבַרְתִּי</p></blockquote>
<blockquote><p>מֵעֲלֵיהֶם עֹל שׂוֹנְאֵימוֹ.</p> <br/> <p>רְצוֹנִי אִם לְמַלֹּאת תֹּאבוּ</p></blockquote>
<blockquote><p>וְשִׁבְעָה בַסֻּכּוֹת תֵּשְׁבוּ –</p></blockquote>
<blockquote><p>וְלִשְׁכֹּן בְּאָהֳלִי תָשׁוּבוּ</p></blockquote>
<blockquote><p>כְּמֵאָז, וְאֵלַי תִּקְרָבוּ</p></blockquote>
<blockquote><p>לְהִשְׁתַּחֲווֹת אִישׁ מִמְּקוֹמוֹ.</p> <br/> <p>הַהוֹלְכִים בְּדַרְכִּי לְתֻמָּם –</p></blockquote>
<blockquote><p>אַרְבֶּה כַנָּהָר שְׁלוֹמָם,</p></blockquote>
<blockquote><p>וְסֻכָּה תִּהְיֶה לְצֵל יוֹמָם עֲלֵיהֶם מֵחוֹם מִתְקוֹמֲמָם,</p></blockquote>
<blockquote><p>וְאָרִים בְּכָבוֹד קַרְנֵימוֹ.</p> <br/> <p>מְהֵרָה אֲמַלֵּא מִשְׁאֶלֶת</p></blockquote>
<blockquote><p>קְהִלָּה, לְיִשְׁעִי מְיַחֶלֶת;</p></blockquote>
<blockquote><p>וְאָקִים בְּגַאֲוָה מֶמְשֶׁלֶת</p></blockquote>
<blockquote><p>סֻכַּת דָּוִד הַנּוֹפֶלֶת, וְאַצְמִיחַ אִישׁ צֶמַח שְׁמוֹ.׳</p> <br/></blockquote>