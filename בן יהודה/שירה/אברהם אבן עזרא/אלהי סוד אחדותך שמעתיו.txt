<h1>אלהי סוד אחדותך שמעתיו</h1>
אברהם אבן עזרא
<blockquote><p>אֱלֹהַי, סוֹד אֲחָדוּתְךָ שְׁמַעְתִּיו – / וְאַף אָמְנָם בְּחֶטְאִי לֹא יְדַעְתִּיו.</p> <p>בְּאֶחָד אֶחֱשֹׁק – אָכֵן מְקֻבָּל, / וּבַמֻּשְׂכָּל לְשׁוֹן שַׁלֵּשׁ מְאַסְתִּיו.</p> <p>רְצֵה מִלַּי וְאַל תַּבֵּט פְּעָלַי / וְאַל תִּגְמֹל כְּפִי מַחְשָׁב חֲשַׁבְתִּיו.</p> <p>הֱיֵה עוֹזֵר לְדַל נֶעְזָר בְּיוֹם צַר / כְּטוּבָךְ, לֹא כְטוּב מִפְעָל פְּעַלְתִּיו.</p> <p>מְחֹל וּסְלַח עֲוֹן לֵב מָךְ, וּמִמָּךְ / יְקַו חֶמְלָה בְּלִי מַעַל עֲזַבְתִּיו.</p> <p>מְחֹל מַעְלִי וְשִׁלְחָה לִי מְבַשֵּׂר: / ‘מְחַלְתִּיו לָךְ וְכִדְבָרָךְ סְלַחְתִּיו.’</p> <br/></blockquote>