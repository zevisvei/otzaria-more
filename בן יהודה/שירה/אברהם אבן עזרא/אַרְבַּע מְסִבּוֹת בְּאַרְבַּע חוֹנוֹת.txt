<h1>אַרְבַּע מְסִבּוֹת בְּאַרְבַּע חוֹנוֹת</h1>
אברהם אבן עזרא
<blockquote><p>אַרְבַּע מְסִבּוֹת בְּאַרְבַּע חוֹנוֹת</p> <p>‘קָדוֹשׁ’ כְּאֶחָד בְּאֵימָה עוֹנוֹת.</p> <br/> <p>בִּגְלִיל לְבָנָה תְמוּנוֹת יָפוֹת,</p> <p>לָבִין עֲצַת אֵל בְּעֵת נֶאְסָפוֹת.</p> <p>מַשְׁחִית וְזַרְעוֹ בְּגִשְׁתָּם שׂוֹרְפוֹת;</p> <p>לָהֶם עֲלֵי כֹל בְּנֵי אִישׁ חַנּוֹת,</p> <p>כִּי הֵן קְרוֹבוֹת וּמֵהֶן נִבְנוֹת.</p> <br/> <p>רַבּוּ צְבָאוֹת בְּכוֹכָב גַּלְגַּל</p> <p>שֵׁנִי, וְסוֹד הַשְּׂרָפִים יִגָּל</p> <p>לָהֶן, וְרָצוֹת בְּיֹשֶר מַעְגָּל</p> <p>לַעֲשׂוֹת רְצוֹנָם, וְחֹק לֹא שׁוֹנוֹת;</p> <p>מִתְאַחֲדוֹת, אֶל פְּנוֹתָם פּוֹנוֹת.</p> <br/> <p>הִנֵּה בְגַלְגַּל שְׁלִישִׁי צוּרוֹת</p> <p>נוֹגְהוֹת וְעוֹלְזוֹת, בְּכָל פֶּה שָׁרוֹת.</p> <p>עַל מִשְׁכְּנוֹתָם חֲכָמוֹת אוֹמְרוֹת,</p> <p>כִּי הֵם לְתַעְנוּג נְפָשִׁים גַּנּוֹת;</p> <p>כִּי יֶחְכְּמוּ, יִשְׁמְעוּ קוֹל עַנּוֹת.</p> <br/> <p>מַחְנוֹת בְּגַלְגַּל רְבִיעִי רַבּוֹת,</p> <p>צַחוֹת כְּשֶׁלֶג גְּזוּרוּת לַבּוֹת;</p> <p>אוֹר יַחְטְפוּ, יִתְּנוּ בִמְסִבּוֹת</p> <p>שֶׁמֶשׁ מְרִיצוֹת בְּבָתִּים מוֹנוֹת –</p> <p>הֵמָּה מְלָכוֹת עֲלֵי הַמַּחְנוֹת.</p></blockquote>