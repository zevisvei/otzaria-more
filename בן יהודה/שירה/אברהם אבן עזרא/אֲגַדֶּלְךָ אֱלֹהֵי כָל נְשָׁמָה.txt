<h1>אֲגַדֶּלְךָ אֱלֹהֵי כָל נְשָׁמָה</h1>
אברהם אבן עזרא
<blockquote><br/> <p>אֲגַדֶּלְךָ אֱלֹהֵי כָל נְשָׁמָה</p> <p>וְאוֹדֶךָ בְּרָב פַּחַד וְאֵימָה.</p> <p>בְּעָמְדִי תוֹךְ קְהָלָךְ, צוּר, לְרוֹמֵם –</p> <p>לְךָ אֶכְרַע וְאָכֹף רֹאשׁ וְקוֹמָה.</p> <p>רְקִיעֵי רוֹם הֲלֹא נָטָה בְמִבְטָא</p> <p>וְהָאָרֶץ יְסָדָהּ עַל בְּלִימָה.</p> <p>הֲיוּכַל אִישׁ חֲקוֹר אֶת סוֹד יְצָרוֹ?</p> <p>וּמִי הוּא זֶה בְּכָל קֵדְמָה וְיָמָּה?</p> <p>מְרוֹמָם הוּא עֲלֵי כָל פֶּה וְלָשׁוֹן,</p> <p>אֲשֶׁר הִפְלִיא וְעָשָׂה כֹל בְּחָכְמָה.</p> <p>וְיִתְגַּדַּל בְּגוֹי קָדוֹשׁ וְעֶלְיוֹן</p> <p>וְיִתְקַדַּשׁ שְׁמֵיהּ רַבָּא בְּעָלְמָא.</p> <br/></blockquote>