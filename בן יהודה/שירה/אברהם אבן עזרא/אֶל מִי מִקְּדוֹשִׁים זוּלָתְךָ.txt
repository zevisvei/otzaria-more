<h1>אֶל מִי מִקְּדוֹשִׁים זוּלָתְךָ</h1>
אברהם אבן עזרא
<blockquote><p>אֶל מִי מִקְּדוֹשִׁים זוּלָתְךָ אֶפְנֶה?</p></blockquote>
<blockquote><p>בְּשִׁמְךָ אָחֵל, גַּם בְּפָעָלְךָ אֶשְׁנֶה,</p></blockquote>
<blockquote><p>כִּי אָמַרְתִּי: עוֹלָם חֶסֶד יִבָּנֶה.</p> <br/> <p>רִכְבֵי גַּלְגַּלִּים, אֵלִים עִם בְּנֵיהֶם,</p></blockquote>
<blockquote><p>הִנֵּה שֵׁם כְּבוֹדְךָ כָּל מְגַמַּת פְּנֵיהֶם,</p></blockquote>
<blockquote><p>שָׁמַיִם – תָּכִין אֱמוּנָתְךָ בָהֶם.</p> <br/> <p>מַלְכוּת הֲכִינוֹתָ בְּמַטָּה לִנְגִידִי;</p></blockquote>
<blockquote><p>נָאַם לִהְיוֹת כִּסְאוֹ כְשֶׁמֶשׁ נֶגְדִּי:</p></blockquote>
<blockquote><p>׳כָּרַתִּי בְרִית לִבְחִירִי, נִשְׁבַּעְתִּי לְדָוִיד עַבְדִּי.׳</p> <br/> <p>לְדָוִיד נִשְׁבַּעְתָּ בֶּאֱמֶת יִשְׁעֶךָ:</p></blockquote>
<blockquote><p>׳הֵן זְרוֹעַ יָדִי תְּאַמֵּץ זְרוֹעֶךָ,</p></blockquote>
<blockquote><p>עַד עוֹלָם אָכִין זַרְעֶךָ!׳</p></blockquote>