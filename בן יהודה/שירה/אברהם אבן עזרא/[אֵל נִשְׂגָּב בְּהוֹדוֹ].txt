<h1>[אֵל נִשְׂגָּב בְּהוֹדוֹ]</h1>
אברהם אבן עזרא
<blockquote><p>         בָּרָא כָּל תְּמוּנָה</p></blockquote>
<blockquote><p>         נִרְאָה אוֹ צְפוּנָה,</p></blockquote>
<blockquote><p>         וִיסוּד הַתְּבוּנָה</p></blockquote>
<blockquote><p>בִּשְׁמוֹ הֶעֱמִידוֹ – / מִי עָמַד בְּסוֹדוֹ?</p></blockquote>
<br/>
<blockquote><p>         רוֹאֵי רַב בְּטוּבוּ</p></blockquote>
<blockquote><p>         בַּהְלִיכוֹת נְתִיבוֹ –</p></blockquote>
<blockquote><p>         אֵיכָה כִּחֲשׁוּ בוֹ?</p></blockquote>
<blockquote><p>כָּל נוֹלָד יְלָדוֹ / הוּא שַׂהְדוֹ וְעֵדוֹ.</p></blockquote>
<br/>
<blockquote><p>         מִתְבּוֹנֵן פְּלָאָיו</p></blockquote>
<blockquote><p>         בִּלְבָבוֹ, וּמַרְאָיו,</p></blockquote>
<blockquote><p>         וּבְדִבְרֵי נְבִיאָיו –</p></blockquote>
<blockquote><p>יוֹדֶנּוּ בְעוֹדוֹ / כִּי רוּחוֹ בְיָדוֹ.</p></blockquote>