<h1>כָּל תְּהִלָּתֶיךָ אֵל</h1>
אברהם אבן עזרא
<p>פזמון</p>
<blockquote><br/> <p>כָּל תְּהִלָּתֶיךָ, אֵל אֲשֶׁר כֹּל פָּעַל,</p></blockquote>
<blockquote><p>מִי יַשְׁמִיעַ? אַךְ מַחְשָׁב בָּם יַעַל.</p></blockquote>
<blockquote><p>תָּמִיד אֲיַחֵל – וְהוֹסַפְתִּי עַל</p></blockquote>
<blockquote><p>כָּל תְּהִלָּתֶיךָ.</p> <br/> <p>בְּרוּחַ נִשְׁבָּרָה הַיּוֹם אֶדְרְשֶׁךָ,</p></blockquote>
<blockquote><p>כְּדַת מַלְאֲכֵי עֶלְיוֹן עוֹמֵד אֲבַקְשֶׁךָ</p></blockquote>
<blockquote><p>וְאוֹסִיף לְהַבִּיט אֶל הֵיכַל קָדְשֶׁךָ.</p> <br/> <p>רַצְתִּי לָקַחַת מִתְּהִלּוֹת שֵׁמֶץ –</p></blockquote>
<blockquote><p>וְנֻדַּדְתִּי סְעִפַּי בְּסוֹד יֵצֶר חוֹמֵץ;</p></blockquote>
<blockquote><p>וּטְהָר יָדַיִם יֹסִיף אֹמֶץ.</p> <br/> <p>מָעוֹן, חֲשֹׂף זְרוֹעַ קֶדֶם חָשַׂפְתָּ,</p></blockquote>
<blockquote><p>וֶאֱסֹף שֶׂה פְזוּרָה כְמֵאָז אָסַפְתָּ –</p></blockquote>
<blockquote><p>יָסַפְתָּ לַגּוֹי יְיָ יָסַפְתָּ.</p></blockquote>