<h1>אֱמוּנִים רַחֲצוּ בְמֵי הַתְּשׁוּבָה</h1>
אברהם אבן עזרא
<p>סליחה</p>
<blockquote><br/> <p>אֱמוּנִים רַחֲצוּ בְמֵי הַתְּשׁוּבָה לֵב מִתְגָּאֵל,</p></blockquote>
<blockquote><p>וְהִכָּנְעוּ לִפְנֵי אֱלֹהִים כְּעָנִי וְשׁוֹאֵל,</p></blockquote>
<blockquote><p>כִּי לִהְיוֹת יִרְאַת צוּר עַל פְּנֵיכֶם צִוָּה הָאֵל –</p></blockquote>
<blockquote><p>אֵלֶּה הַדְּבָרִים אֲשֶׁר דִּבֶּר מֹשֶׁה לְכָל יִשְׂרָאֵל.</p> <br/> <p>נְטוּ מִמֶּנִּי, עֲוֹנוֹת אוֹרְבִים לִי אָרוֹב,</p></blockquote>
<blockquote><p>כִּי כָל יוֹם תְּסוֹבְבוּנִי כְּדֵי אַרְבֶּה וְעָרוֹב;</p></blockquote>
<blockquote><p>אֶתְמוֹל הֱיִיתֶם מְעַטִּים וּמֵי דִמְעִי חָרַב חָרוֹב –</p></blockquote>
<blockquote><p>וְהִנְּכֶם הַיּוֹם כְּכוֹכְבֵי הַשָּׁמַיִם לָרֹב.</p> <br/> <p>יֶדְכֶם תָּקְפָה עָלַי וְהִכְנִיעַנִי שִׂיאֲכֶם,</p></blockquote>
<blockquote><p>וּמִנֹּעַר וְעַד זִקְנָה עַל גַּב אֶשָּׂאֲכֶם;</p></blockquote>
<blockquote><p>בְּכָל יוֹם תְּבוֹאוּנִי חֲלִיפוֹת לַעְצִיב לִבִּי בְּבוֹאֲכֶם –</p></blockquote>
<blockquote><p>אֵיכָה אֶשָּׂא לְבַדִּי טָרְחֲכֶם?</p></blockquote>
<blockquote><p>[………]</p></blockquote>
<blockquote><p>[………]</p></blockquote>