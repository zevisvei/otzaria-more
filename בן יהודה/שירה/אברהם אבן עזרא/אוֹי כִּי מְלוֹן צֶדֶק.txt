<h1>אוֹי כִּי מְלוֹן צֶדֶק</h1>
אברהם אבן עזרא
<p>קינה לט׳ באב</p>
<blockquote><br/> <p>אוֹי כִּי מְלוֹן צֶדֶק כְּלִיל יֹפִי</p></blockquote>
<blockquote><p>וּמְקוֹם מְכוֹן מִשְׁפָּט בְּלִי דֹפִי,</p></blockquote>
<blockquote><p>אָזְלוּ יְמֵי חָרְפִּי; וְהֵן חוֹרְפִי</p></blockquote>
<blockquote><p>גָּבַר – לְזֹאת אֶתֵּן בְּעָפָר פִּי.</p> <br/> <p>בָּדָד בְּצוּק מִדְבָּר וְחֹם שָׁרָב</p></blockquote>
<blockquote><p>הָהָר, חָמַד אֵל וּמֶלֶךְ רַב,</p></blockquote>
<blockquote><p>נָשַׁם; וְהוֹד גָּלָה, וְגִיל עָרַב –</p></blockquote>
<blockquote><p>חָשַׁךְ מִשְּׁחוֹר נִשְׁפִּי וּבָא נִשְׁפִּי.</p> <br/> <p>רָאשֵׁי שְׁעָרַי נִשְּׂאוּ רָמוּ –</p></blockquote>
<blockquote><p>אֵיכָה ב[ארץ] טָבְעוּ וְשָׁמָמוּ,</p></blockquote>
<blockquote><p>וּנְאוֹת צְבִי אֶרֶץ בְּאֵשׁ תָּמוּ!</p></blockquote>
<blockquote><p>הוֹבִישׁ פְּרָחַי עִם שְׁאָר טַרְפִּי</p> <br/> <p>הָהּ אֶקְרְאָה לַיּוֹם אֲשֶׁר טָרַף</p></blockquote>
<blockquote><p>אַפּוֹ, וְהֵיכָלוֹ בְּאֵשׁ שָׂרַף.</p></blockquote>
<blockquote><p>אוּלָם וּמִזְבֵּחַ בְּיַד עָרַף</p></blockquote>
<blockquote><p>צָרִי, בְתֵת יָדוֹ עֲלֵי עָרְפִּי.</p> <br/> <p>מַלְכִּי, אֲשֶׁר שָׁפַךְ חֲרוֹן אַפּוֹ,</p></blockquote>
<blockquote><p>כִּלָּה חֲמַת זַעְפּוֹ וְכָל קִצְפּוֹ –</p></blockquote>
<blockquote><p>לִבִּי יְנַחֵם, גַּם יְצַו לִרְפּוֹא</p></blockquote>
<blockquote><p>נַפְשִׁי, תְּהִלָּתוֹ יְדַבֶּר פִּי.</p></blockquote>