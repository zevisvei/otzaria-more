<h1>וּבְכֵן עַל נַהֲרוֹת בָּבֶל</h1>
אברהם אבן עזרא
<p>קינה לט׳ באב</p>
<blockquote><br/> <p>וּבְכֵן עַל נַהֲרוֹת בָּבֶל</p> <br/> <p>אֱלֹהַי, אוֹדֶה עַל חֵטְא הוֹשִׁיבֵנִי כְאָבֵל</p></blockquote>
<blockquote><p>עַל נַהֲרוֹת בָּבֶל.</p></blockquote>
<blockquote><p>עַל עֲרָבִים תָּלִינוּ כִּנּוֹר בַּאֲנָחָה,</p></blockquote>
<blockquote><p>כִּי שָׁם שְׁאֵלוּנוּ שׁוֹבֵינוּ דִּבְרֵי שִׁיר וְתוֹלָלֵינוּ שִׂמְחָה.</p> <br/> <p>אֵיךְ רִנָּה תְרַנֵּן בְּאַדְמַת נֵכָר לְשׁוֹנִי?</p></blockquote>
<blockquote><p>אִם אֶשְׁכָּחֵךְ יְרוּשָׁלָיִם, תִּשְׁכַּח יְמִינִי!</p></blockquote>
<blockquote><p>תִּדְבַּק הֲלֹם לְשׁוֹנִי לְחִכִּי! וְעֵינַי לַשָּׁמַיִם.</p></blockquote>
<blockquote><p>זְכֹר, יְיָ, לְבְנֵי אֱדוֹם אֶת יוֹם יְרוּשָׁלָיִם!</p> <br/> <p>בַּת בָּבֶל, הִנֵּה מְהֵרָה תִּסּוֹב הַכּוֹס עָלָיִךְ,</p></blockquote>
<blockquote><p>אַשְׁרֵי שֶׁיֹּאחֵז וְנִפֵּץ אֶת עֹלָלָיִךְ.</p></blockquote>