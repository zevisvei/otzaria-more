<h1>אֶת מַהֲלַל פִּי אֱזֹן</h1>
אברהם אבן עזרא
<blockquote><p>אֶת מַהֲלַל פִּי אֱזֹן וְגַם רְצֵה, / הֶגְיוֹן לִבִּי שְׁעֵה וְנִדְבוֹת פִּי,</p> <p>בְּעֵת קָרְאִי ‘מוֹדֶה’ לְךָ – וַאֲנִי / אֵֶתֵּן צֶדֶק לְפוֹעֲלִי [צוֹרְ]פִי.</p> <p>רְאֵה בְעָנְיִי וְשָׂא לְחֵטְא מַעֲלִי, / רוֹמֵם שִׁפְלִי, רְדֹף [כָּ]ל רוֹדְפִי.</p> <p>הֱיֵה בְכִסְלִי, נַפְשִׁי שְׁמֹר, אֵלִי, / יָרוֹם רֹאשִׁי וְאֶעֱנֶה חוֹרְפִי.</p> <p>מְעוֹז צִלִּי וּמִתְּהוֹם מַעֲלִי – / מַה יַּעֲשֶׂה לִי מְהוֹלֲלִי שׁוֹאֲפִי?</p></blockquote>