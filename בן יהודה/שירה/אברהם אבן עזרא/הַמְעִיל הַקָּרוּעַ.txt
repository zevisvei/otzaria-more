<h1>הַמְעִיל הַקָּרוּעַ</h1>
אברהם אבן עזרא
<blockquote><p>מְעִיל יֵשׁ לִי וְהוּא כִדְמוּת כְּבָרָה / לְחִטָּה לַהֲנָפָה אוֹ שְׂעוֹרָה,</p> <p>כְּאֹהֶל אֶפְרְשֶׂנּוּ לֵיל בְּאִישׁוֹן / וְכוֹכְבֵי רוֹם יְשִׂימוּן בּוֹ מְאוֹרָה,</p> <p>בְּתוֹכוֹ אֶחֱזֶה סַהַר וְכִימָה / וְיוֹפִיעַ כְּסִיל עָלָיו נְהָרָה.</p> <p>וְאֵלַהּ מִסְּפֹר אֶת כָּל נְקָבָיו / אֲשֶׁר דּוֹמִים לְשִׁנֵּי הַמְּגֵרָה,</p> <p>וְתִקְוַת חוּט תְּפִירַת כָּל קְרוּעָיו– / עֲלֵי שֶׁתִי וְעֵרֶב – הִיא יְתֵרָה,</p> <p>וְאִם יִפֹּל זְבוּב עָלָיו בְּחָזְקָה / כְּמוֹ פֶתִי יְהִי נִמְלַךְ מְהֵרָה.</p> <p>אֱלוֹהַי, הַחֲלִיפֵהוּ בְּמַעְטֵה / תְהִלָּה לִי וְתֵיטִיב הַתְּפִירָה! <br/></p></blockquote>