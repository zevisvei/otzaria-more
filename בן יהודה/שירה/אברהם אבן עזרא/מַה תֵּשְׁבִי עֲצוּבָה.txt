<h1>מַה תֵּשְׁבִי עֲצוּבָה</h1>
אברהם אבן עזרא
<p>אהבה</p>
<blockquote><br/> <p>מַה תֵּשְׁבִי עֲצוּבָה</p></blockquote>
<blockquote><p>כְּאִשָּׁה עֲזוּבָה?</p> <br/> <p>שׁוּבִי לְבֵית מְסִבֵּךְ,</p></blockquote>
<blockquote><p>כִּי יֵשׁ צֳרִי לְעָצְבֵּךְ.</p></blockquote>
<blockquote><p>גַּם לַחֲנוֹת בְּקִרְבֵּךְ, –</p></blockquote>
<blockquote><p>הִתְבַּשְּׂרִי, נְדִיבָה –</p></blockquote>
<blockquote><p>כִּי הִנְנִי בָא.</p> <br/> <p>וּלְרֹאשׁ תְּהִי גְבֶרֶת,</p></blockquote>
<blockquote><p>לִצְבִי וְלַעֲטֶרֶת.</p></blockquote>
<blockquote><p>מַה נִּפְלָאָה עֲקֶרֶת</p></blockquote>
<blockquote><p>שָׁבָה לְעֵת קְרוֹבָה</p></blockquote>
<blockquote><p>לְאַלְפֵי רְבָבָה!</p> <br/> <p>שָׁבָה כְּבַתְּחִלָּה</p></blockquote>
<blockquote><p>לַעֲלוֹת לְבֵית תְּפִלָּה,</p></blockquote>
<blockquote><p>בִּקְרֹא שְׁנַת גְּאֻלָּה</p></blockquote>
<blockquote><p>מֵרוֹמְסִים בְּאֵיבָה</p></blockquote>
<blockquote><p>קֹדֶשׁ וְצָבָא.</p> <br/> <p>מַה תֶּהֱמִי, סְגֻלָּה,</p></blockquote>
<blockquote><p>וּבְקוֹל כְּקוֹל הֲמֻלָּה</p></blockquote>
<blockquote><p>תִּבְכִּי? לְעִיר תְּהִלָּה</p></blockquote>
<blockquote><p>צַר הֶחֱרִים וְשָׁבָה</p></blockquote>
<blockquote><p>הִנָּךְ שָׁבָה.</p> <br/> <p>בָּנִים אֲשֶׁר גְּמַלְתִּים,</p></blockquote>
<blockquote><p>עַל מַעֲלָם עֲזַבְתִּים,</p></blockquote>
<blockquote><p>הֵן אֶעֱטֹף וְשַׁבְתִּים –</p></blockquote>
<blockquote><p>וְאֶרְפְּאָה מְשׁוּבָה,</p></blockquote>
<blockquote><p>אֹהֲבֵם נְדָבָה.</p></blockquote>