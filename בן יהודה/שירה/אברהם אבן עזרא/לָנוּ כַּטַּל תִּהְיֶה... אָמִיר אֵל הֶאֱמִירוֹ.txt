<h1>לָנוּ כַּטַּל תִּהְיֶה... אָמִיר אֵל הֶאֱמִירוֹ</h1>
אברהם אבן עזרא
<blockquote><p>לָנוּ כַּטַּל תִּהְיֶה, / נִפְרַח כַּשּׁוֹשַׁנָּה.</p> <p>יִמָּלֵא פִינוּ שְׂחוֹק / וּלְשׁוֹנֵנוּ רִנָּה!</p> <br/> <p>אָמִיר, אֵל הֶאֱמִירוֹ – / שַׁח גַּבְהוּת קוֹמָתוֹ.</p> <p>מִיּוֹם שָׁמַם עִירוֹ / וְגָלָה מֵאַדְמָתוֹ,</p> <p>גָּדַל עָלָיו שִׁבְרוֹ – / אָכֵן עַל אַשְׁמָתוֹ!</p> <p>וּגְבֶרֶת תַּחַת יַד / הָאָמָה מִתְעַנָּה,</p> <p>וּלְהַכְבִּיד מַס עָלַי / אוֹיַבְתִּי מִתְאַנָּה.</p> <br/> <p>'בִּתִּי לָמָּה זָחֲלָה / מֵאוֹיְבִים דָּת שָׁנוּ?</p> <p>אֱעֱשֶׂה כָּל מַה שָׁאֲלָה / מִמֶּנִּי, יוֹם "פַּנּוּ</p> <p>דֶּרֶך" קוֹל אֶקְרָא “וְלָהּ / כֶּרֶם חֶמֶר עַנּוּ”;</p> <p>וַאֲנִי יְיָ נוֹצְרָהּ, / לִרְגָעִים אַשְׁקֶנָּה,</p> <p>פֶּן יִפְקֹד עָלֶיהָ / לַיְלָה וְיוֹם אֶצֳּרֶנָּה.'</p></blockquote>