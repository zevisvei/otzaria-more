<h1>אֶבְטְחָה עַל פֹּעֲלִי</h1>
אברהם אבן עזרא
<blockquote><br/> <p>אֶבְטְחָה עַל פֹּעֲלִי עַד אֶגְוְעָה, / אֶשְׁכְּנָה בֶּטַח וְלֹא אֶתְרוֹעֲעָה.</p> <p>בּוֹ לְבַדּוֹ אֶעֱמֹד, לֹא אֶפְשְׁעָה, / אֶגְבְּהָה בִשְׁמוֹ וְלִשְׁמוֹ אֶכְרְעָה.</p> <p>רַחֲמָיו רַבִּים וְנַפְשִׁי יָדְעָה / כִּי תְחִי עוֹד, אִם בְּקוֹלוֹ שָׁמְעָה.</p> <p>מַחֲזֵה פָנָיו בְּמַעְשָׂיו אֶפְגְּעָה, / הֵן תְּמוּנָתוֹ בְּהָקִיץ אֶשְׂבְּעָה.</p> <br/></blockquote>