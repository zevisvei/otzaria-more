<h1>אוֹדֶה לְךָ חִזְקִי נֶצַח</h1>
אברהם אבן עזרא
<blockquote><p>אוֹדֶה לְךָ, חִזְקִי, נֶצַח וְאֶרְחָמְךָ,</p> <p>כִּי אֵל מְנָת חֶלְקִי אַתָּה, אֲרוֹמִמְךָ.</p> <p>בֹּקֶר לְךָ אֶעְרֹךְ זֶמֶר לְפִי יָכְלִי,</p> <p>אַךְ לֹא כְּפִי טוּבְךָ וְתַעְצֻמְךָ.</p> <p>רַמְתָּ וְגָבַהְתָּ עָלַי וְגָדַלְתָּ</p> <p>לִמְאֹד, וְנַעְלֵיתָ עַל כֹּל בְּעֹז רוּמְךָ.</p> <p>הַקְשֵׁב לְקוֹל שַׁוְעִי, מַלְכִּי וֵאלֹהַי,</p> <p>רַגְלַי בְּמַעְגָּלָךְ יַשֵּׁר וְגַם תָּמְכָה.</p> <p>מַה טּוֹב וּמַה נָּעִים זִכְרָךְ, אֲנִי עַל כֵּן</p> <p>תָּמִיד אֲהַלֶּלְךָ וַאְבָרְכָה שִׁמְךָ.</p> <br/></blockquote>