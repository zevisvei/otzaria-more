<h1>אֶחָד נַעֲלֵיתָ עַל כָּל גְּבוֹהִים</h1>
אברהם אבן עזרא
<p>מגן</p>
<blockquote><p>אֶחָד, נַעֲלֵיתָ עַל כָּל גְּבוֹהִים,</p></blockquote>
<blockquote><p>עָזִּי וְזִמְרָת יָהּ, צוּר הַנְּגוֹהִים –</p></blockquote>
<blockquote><p>כִּי שֶׁמֶשׁ וּמָגֵן יְיָ אֱלֹהִים.</p> <br/> <p>בְּמַחֲשֶׁבֶת הַלֵּב בַּנְתִּי סוֹדִי</p></blockquote>
<blockquote><p>הָרָחוֹק, כִּי בְיָהּ יָגֵל כְּבוֹדִי</p></blockquote>
<blockquote><p>וְאַתָּה יְיָ מָגֵן בַּעֲדִי.</p> <br/> <p>רַמְתָּ עַל כֹּל, וְאֵיךְ אֵדָעֶךָ,</p></blockquote>
<blockquote><p>יָהּ? – וּבַצַּר לִי, יְיָ, אֶבְעֶךָ –</p></blockquote>
<blockquote><p>וַתִּתֵּן לִי מָגֵן יִשְׁעֶךָ.</p> <br/> <p>הָאֱמֶת אַתָּה; לְךָ, יְיָ, קָרָאתִי:</p></blockquote>
<blockquote><p>נָא, יְיָ, הַחֲזֵק בְּיוֹם צָרָתִי</p></blockquote>
<blockquote><p>מָגֵן וְצִנָּה, וְקוּמָה בְּעֶזְרָתִי.</p> <br/> <p>מִמְּךָ הַכֹּל וְכָל מְחוֹלָל בְּלִבּוֹ</p></blockquote>
<blockquote><p>שָׂם שֵׁם יְיָ, יְהִי מִשְׂגַבּוֹ –</p></blockquote>
<blockquote><p>כִּי מָגֵן הוּא לְכָל הַחֹסִים בּוֹ.</p></blockquote>