<h1>קָרְבָה שְׁנַת גְּאוּלַי</h1>
אברהם אבן עזרא
<p>(הבדלה)</p>
<blockquote><p>קָרְבָה שְׁנַת גְּאוּלַי וּבָא אֵלִיָּהוּ,</p></blockquote>
<blockquote><p>כִּי מַלְאַךְ יְיָ צְבָאוֹת הוּא.</p> <br/> <p>אֵל שָׁלַח מַלְאָךְ בְּרִאשׁוֹן לֶחֳדָשִׁים,</p></blockquote>
<blockquote><p>וְעַם עָבְדוּ בְּפֶרֶךְ בּוֹ יָצְאוּ חָפְשִׁים –</p></blockquote>
<blockquote><p>וַיֹּשַׁע יְיָ בַּיּוֹם הַהוּא.</p> <br/> <p>בְּכָל עֵת וְכָל רֶגַע עֵינִי צוֹפִיָּה</p></blockquote>
<blockquote><p>לְאֵל רִאשׁוֹן וְאַחֲרוֹן, וַאֲנִי בַּשִּׁבְיָה;</p></blockquote>
<blockquote><p>בִּי יְסֻד הַמַּעֲלָה מִבָּבֶל הָיָה</p></blockquote>
<blockquote><p>בַּחֹדֶשׁ הַזֶּה, כִּי בָרוּךְ הוּא.</p> <br/> <p>רֹאשׁ דְּבַר הָאֵל אֱמֶת, וְלָשׁוּב לַאֲרִיאֵל</p></blockquote>
<blockquote><p>הֵן יוֹסִיף יָדוֹ; וְחַכְמֵי יִשְׂרָאֵל</p></blockquote>
<blockquote><p>אָמְרוּ, כִּי בְנִיסָן עֲתִידִין לְהִגָּאֵל,</p></blockquote>
<blockquote><p>וָאֵדַע, כִּי דְבַר יְיָ הוּא.</p> <br/></blockquote>
<blockquote><p>מ[…] אֵל יֶהְגֶּה ׳הִנֵּה אָנֹכִי</p></blockquote>
<blockquote><p>לְפַנּוֹת לִי דֶרֶךְ אֶשְׁלַח מַלְאָכִי׳?</p></blockquote>
<blockquote><p>לָדַעַת מ[…] שַׁאֲלוּ מַלְאָכִי –</p></blockquote>
<blockquote><p>וַיֹּאמֶר: ׳אֵלִיָּה הַתִּשְׁבִּי הוּא!׳</p></blockquote>