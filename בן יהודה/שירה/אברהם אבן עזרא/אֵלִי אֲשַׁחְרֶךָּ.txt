<h1>אֵלִי אֲשַׁחְרֶךָּ</h1>
אברהם אבן עזרא
<blockquote><p>אֵלִי, אֲשַׁחְרֶךָּ, צָמְאָה לְךָ נַפְשִׁי,</p> <p>כָּמַהּ בְּשַׂרִי לָךְ מֵחֹם יְקוֹד אִשִּׁי</p> <p>בִּי עָנְתָה חַטַּאת נֹעַר – וּמִי יִתֵּן</p> <p>עֵינִי מְקוֹר דִּמְעָה, אַף מַיְמָה רֹאשִׁי!</p> <p>רֶטֶט אֲחָזַנִי וָאֵלְכָה שׁוֹלָל,</p> <p>כִּי בִי, אֲהָה, עָמַד וָקָם [דְּבַר] כַּחְשִׁי.</p> <p>הַשָּׂם רְכוּבוֹ עָבִים, אִם עֲוֹנִי רָם –</p> <p>כַּפֵּר, וְשִׂים צֶדֶק סוּתִי וּמַלְבּוּשִׁי.</p> <p>מָלֵא בְפַחְדִּי [הֵן] אֶעְמֹד לְנֶגְדֶּךָ</p> <p>לָעַד אֲבָרֵךְ אֶת שִׁמְךָ בְּטוּב רַחְשִׁי.</p></blockquote>