<h1>אַרְבָּעָה עָמְדוּ</h1>
אברהם אבן עזרא
<blockquote><p>אַרְבָּעָה עָמְדוּ עַל הַיָּם,</p></blockquote>
<blockquote><p>צוּר וְצִיר צֹאן וְצָר;</p></blockquote>
<blockquote><p>צָר הֵצִיק לְצֹאן,</p></blockquote>
<blockquote><p>וְצֹאן צָעַק לְצִיר,</p></blockquote>
<blockquote><p>וְצִיר חָנַן לְצוּר,</p></blockquote>
<blockquote><p>וְצוּר צִוָּה לְצִיר,</p></blockquote>
<blockquote><p>צֵא וְחַלֵּץ צֹאנִי מִיַּד צָר;</p></blockquote>
<blockquote><p>זֶה צוּר יִשְׁעֵנוּ,</p></blockquote>
<blockquote><p>פָּצוּ פֶה קְהָלֵנוּ,</p></blockquote>
<blockquote><p>וְאָמְרוּ, יְהוָֹה מַלְכֵּנוּ</p></blockquote>
<blockquote><p>הוּא יוֹשִׁיעֵנוּ</p></blockquote>
<blockquote><p>צוּר יִשְׂרָאֵל.</p></blockquote>