<h1>בְּמוֹצָאֵי יוֹם מְכֻבָּד</h1>
אברהם אבן עזרא
<p>(הבדלה)</p>
<blockquote><p>בְּמוֹצָאֵי יוֹם מְכֻבָּד</p></blockquote>
<blockquote><p>וּבְמוֹבָאֵי יְמֵי מַעְבָּד,</p></blockquote>
<blockquote><p>שְׁלַח לוֹבֵשׁ כְּתֹנֶת בַּד,</p></blockquote>
<blockquote><p>כְּתֹנֶת הַמָּשִׁיחַ.</p> <br/> <p>אֱלֹהִים לָנוּ מַחֲסֶה,</p></blockquote>
<blockquote><p>יְבָרֵךְ כָּל אֲשֶׁר נַעֲשֶׂה,</p></blockquote>
<blockquote><p>בְּשֵׁשֶׁת יְמֵי הַמַּעֲשֶׂה</p></blockquote>
<blockquote><p>בְּיָדֵינוּ תַּצְלִיחַ.</p> <br/> <p>בְּצָרָה עֹז בָּךְ נִמְצָא</p></blockquote>
<blockquote><p>תְּמִים דֵּעָה, גְּדָל עֵצָה,</p></blockquote>
<blockquote><p>דְּרֹשׁ הַצֹּאן הַנְּפוֹצָה</p></blockquote>
<blockquote><p>בְּכָל פֶּלֶךְ וְתַשְׁגִּיחַ.</p> <br/> <p>רְעֵה אוֹתָם בְּמִרְעֶה טוֹב</p></blockquote>
<blockquote><p>וְהַרְבִּיצֵם בְּנָוֶה טוֹב,</p></blockquote>
<blockquote><p>הֱיוֹת נַפְשָׁם כְּגַן רָטוֹב</p></blockquote>
<blockquote><p>שְׁנוֹתֵינוּ תַּזְרִיחַ.</p> <br/> <p>הֲמוֹן זֵדִים – הֲנִיעֵמוֹ</p></blockquote>
<blockquote><p>מְעוֹן תַּנִּים, וְרוֹזְנֵימוֹ</p></blockquote>
<blockquote><p>בְּאַף תָּדוּשׁ, וְעָלֵימוֹ</p></blockquote>
<blockquote><p>תָּרִיעַ וְתַצְרִיחַ.</p> <br/> <p>מְשֹׁךְ חַסְדְּךָ עַל עַמְּךָ</p></blockquote>
<blockquote><p>וְאֶל עֵשָׂו שְׁפָךְ זַעְמְךָ,</p></blockquote>
<blockquote><p>וְיֵדְעוּ כֹּל, כִּי מִמְּךָ</p></blockquote>
<blockquote><p>פְּדוּתֵנוּ תַּצְמִיחַ.</p> <br/> <p>חֲבַצֶּלֶת הַשָּׁרוֹן</p></blockquote>
<blockquote><p>תְּשִׁיבֶנָּה לְבִצָּרוֹן,</p></blockquote>
<blockquote><p>וְשֵׂיִי מִיָּד בְּנֵי אַהֲרֹן</p></blockquote>
<blockquote><p>קְטֹרֶת מֹר תָּרִיחַ.</p> <br/> <p>זְכֹר חֶסֶד נְעוּרִים, אֵל,</p></blockquote>
<blockquote><p>וְהַרְבִּיצֵם בַּאֲרִיאֵל,</p></blockquote>
<blockquote><p>וְאֵלֶיהָ שְׁלַח גּוֹאֵל</p></blockquote>
<blockquote><p>וּמֶלֶךְ הַמָּשִׁיחַ.</p> <br/> <p>׳קְרוֹבָה הִיא יְשׁוּעָתִי,</p></blockquote>
<blockquote><p>תְּבֻשַּׂר עוֹד גְּאֻלָּתִי,</p></blockquote>
<blockquote><p>מִקְדָּשׁ, מְקוֹם מְנוּחָתִי –</p></blockquote>
<blockquote><p>תָּרִיחַ וְתַפְרִיחַ!׳</p></blockquote>