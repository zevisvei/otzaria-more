<h1>לְשׁוֹנִי בַּחֲרִי</h1>
אברהם אבן עזרא
<p>לר׳ יוסף בן עמראן</p>
<blockquote><p>לְשׁוֹנִי בַּחֲרִי מִבְחַר לְשׁוֹנוֹת,</p></blockquote>
<blockquote><p>וְכִי הָרְאָךְ לְדַבֵּר אַךְ נְכוֹנוֹת,</p></blockquote>
<blockquote><p>וְנִכְתָּב מִכְתַּב הֵשִׁיר בְּסֵפֶר,</p></blockquote>
<blockquote><p>וְטוּב זֵכֶר גְּבִיר הוֹד עַל נְגִינוֹת,</p></blockquote>
<blockquote><p>לְעֵדֶן לֵךְ וּמִשָּׁם קַח לְךָ עֵץ,</p></blockquote>
<blockquote><p>כְּתוֹב עָלָיו לְיוֹסֵף עֵץ תְּבוּנוֹת,</p></blockquote>
<blockquote><p>חֲדַל לָךְ מִפְּנֵי דַעְתּוֹ וְתִחְיֶה,</p></blockquote>
<blockquote><p>וְלֹא תָמוּת, אֲבָל יָמִית יְגוֹנוֹת;</p></blockquote>
<blockquote><p>שְׂמַח הַשָּׁר בְּיִרְאַת אֵל וְאֵימָה,</p></blockquote>
<blockquote><p>לְךָ הָיוּ בְמַתָּנָה נְתוּנוֹת,</p></blockquote>
<blockquote><p>בְּרִית אֵל נֶאֱמֶנֶת לָךְ לְעוֹלָם,</p></blockquote>
<blockquote><p>שְׁכָן אֶרֶץ בְּטוֹב וּרְעֵה אֱמוּנוֹת.</p></blockquote>