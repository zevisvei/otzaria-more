<h1>אִם הַנְּדוֹד חֶלְקִי</h1>
אברהם אבן עזרא
<blockquote><br/> <p>אִם הַנְּדוֹד חֶלְקִי</p></blockquote>
<blockquote><p>מִכָּל עֲמַל נַפְשִׁי,</p></blockquote>
<blockquote><p>אֶשְׂמַח בְּחֶבְלִי, כִּי</p></blockquote>
<blockquote><p>צָרְיִי בְתִירוֹשִׁי.</p></blockquote>
<blockquote><p>לֹא אֶשְׁכְּחָה חִשְׁקִי</p></blockquote>
<blockquote><p>לָעַד, וְלֹא אֶשִּׁי</p></blockquote>
<blockquote><p>תָמִיד בְּשִׁיר מִזְמוֹר,</p></blockquote>
<blockquote><p>כּוֹסִי לְבַד אֶשְׁמוֹר</p></blockquote>
<blockquote><p>לִידַעְיָה.</p></blockquote>
<blockquote><p>כֹּה תֹאמְרוּ לְיוֹסֵף,</p></blockquote>
<blockquote><p>מַה לָּךְ לְהִתְגָּאֵל</p></blockquote>
<blockquote><p>בִּדְמֵי דְוֵה לֵבָב;</p></blockquote>
<blockquote><p>הֵן חַסְדְּךָ שׁוֹאֵל</p></blockquote>
<blockquote><p>אָח, אַתְּ מְכַרְתָּהוּ,</p></blockquote>
<blockquote><p>מִי יִהְיֶה גוֹאֵל;</p></blockquote>
<blockquote><p>הוֹאֵל גְּהֵה מָזוֹר,</p></blockquote>
<blockquote><p>כִּי בָךְ צֳרִי לַעֲזוֹר</p></blockquote>
<blockquote><p>לִפְדָיָה.</p></blockquote>
<blockquote><p>עֵינַי שְפַת שָׁנִי</p></blockquote>
<blockquote><p>רֹאוֹת וְצוֹפִיוֹת,</p></blockquote>
<blockquote><p>צַוָּאר כְּמִגְדַּל עֹז</p></blockquote>
<blockquote><p>בָּנוּי לְתַלְפִּיוֹת,</p></blockquote>
<blockquote><p>תָּלוּי כְּתַפּוּחֵי</p></blockquote>
<blockquote><p>זָהָב בְּמַשְׂכִּיוֹת,</p></blockquote>
<blockquote><p>כָּל אָרְחוֹ נָאוֹר</p></blockquote>
<blockquote><p>כִּי צוּר בְּרָאוֹ לְאוֹר</p></blockquote>
<blockquote><p>וּלְמִחְיָה.</p></blockquote>
<blockquote><p>מִגְדָּל יְקָר לִי, בּוֹ</p></blockquote>
<blockquote><p>אֶחְסֶה וְאֶתְלוֹנֵן,</p></blockquote>
<blockquote><p>פָּנָיו בְּעַד לְחָיָו</p></blockquote>
<blockquote><p>שֶׁמֶשׁ בְּעֵץ רַעֲנָן,</p></blockquote>
<blockquote><p>לִהְיוֹת לְעֵד וּלְאוֹת</p></blockquote>
<blockquote><p>נָאַם וְהִתְחַנָּן;</p></blockquote>
<blockquote><p>הוּא הוּא עֲרוּגַת מוֹר,</p></blockquote>
<blockquote><p>שָׁם אַהֲבָה תִגְמוֹר</p></blockquote>
<blockquote><p>לִי נִהְיָה.</p></blockquote>