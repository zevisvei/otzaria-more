<h1>לְךָ אֵל חַי</h1>
אברהם אבן עזרא
<p>על ספר ״שפה ברורה״ לר׳ שלמה</p>
<blockquote><p>לְךָ אֵל חַי זְרוֹעַ עִם גְּבוּרָה,</p></blockquote>
<blockquote><p>וְכָל יָמִין חֲלוּשָׁה בָּךְ עֲזוּרָה,</p></blockquote>
<blockquote><p>בְּשׂוּמְךָ בֶאֱנוֹשׁ רוּחַ טְהוֹרָה,</p></blockquote>
<blockquote><p>בְּהֵיכַל כֵּס כְּבוֹד שִׁמְךָ קְשׁוּרָה;</p></blockquote>
<blockquote><p>וְזֹאת חָכְמַת לְשׁוֹן תּוֹרָה וּמִקְרָא,</p></blockquote>
<blockquote><p>אֲשֶׁר מִכָּל לְשׁוֹנוֹת הִיא יְתֵרָה,</p></blockquote>
<blockquote><p>מְהֻלֶּלֶת כְּמוֹ אֶבֶן יְקָרָה,</p></blockquote>
<blockquote><p>תְּהִי עַל רֹאשׁ שְׁלֹמֹה כַּעֲטָרָה,</p></blockquote>
<blockquote><p>לְאַבְרָהָם בְּנוֹ מֵאִיר שְׁמוּרָה.</p></blockquote>
<blockquote><p>לְדוֹר וָדוֹר בְּכָל רֶגַע זְכוּרָה,</p></blockquote>
<blockquote><p>בְּלֵב מַשְׂכִּיל וְעַל פִּיהוּ נְצוּרָה,</p></blockquote>
<blockquote><p>הֲכִי קָרָא שְׁמָהּ שָׂפָה בְּרוּרָה.</p></blockquote>