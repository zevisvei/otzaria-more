<h1>לִפְלֵיטַת בֵּן בְּכוֹר</h1>
אברהם אבן עזרא
<p>(אהבה)</p>
<blockquote><br/> <p>לִפְלֵיטַת בֵּן בְּכוֹר / אַהֲבַת כְּלוּלָה זְכֹר!</p> <br/> <p>אָבִי, הֲתִטֹּשׁ בְּנֵי־/אֵיתָן, וְלֹא תַעֲנֶה</p></blockquote>
<blockquote><p>בִנְךָ – וְהוּא נַעֲנֶה? / שׁוּר, כִּי זֶה הַבְּכֹר!</p> <br/> <p>׳בְּכוֹרִי, וְאִם אָב אֲנִי – / אַיֵּה כְבוֹד מַעֲנִי?</p></blockquote>
<blockquote><p>בָּאתִי לְמַעְנָךְ, בְּנִי, / וְהִכֵּיתִי כָל בְּכֹר.׳</p> <br/> <p>רְחוּמֶיךָ זָנְחוּ / דָתְךָ, וְאִם שָׁכְחוּ –</p></blockquote>
<blockquote><p>כִּפְלַיִם לָקְחוּ, / כִּי זֶה מִשְׁפַּט הַבְּכוֹר.</p> <br/> <p>׳מִמַּעְיַן יְשׁוּעָה שְׁאַב / וּלְקֵץ פְּדוּתִי תְּאָב –</p></blockquote>
<blockquote><p>וּתְשִׂימֵנִי לְאָב / וַאֲנִי אֲשִׂימְךָ בְּכוֹר.׳</p></blockquote>