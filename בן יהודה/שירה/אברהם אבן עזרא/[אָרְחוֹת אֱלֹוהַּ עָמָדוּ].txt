<h1>[אָרְחוֹת אֱלֹוהַּ עָמָדוּ]</h1>
אברהם אבן עזרא
<blockquote><p>אָרְחוֹת אֱלֹוהַּ עָמָדוּ</p></blockquote>
<blockquote><p>עַל סוֹד שְׁנַיִם נִצְמָדוּ,</p></blockquote>
<blockquote><p>צוּרוֹת לְצֹרֶךְ נִפְרָדוּ</p></blockquote>
<blockquote><p>שָׁת בַּעֲבוּר יִתְאֶחָדוּ.</p></blockquote>
<blockquote><p>הֵם פָּעֳלוֹ, / כִּי גֹּלוֹ / מִכֹּל, וְלֹא / רַע יְגוּרֵהוּ.</p></blockquote>
<blockquote><p>כָּל חוֹלְלוֹ / יֵשׁ – נוֹחֲלוֹ, / אִם קִבְּלוֹ – / לֹא יְשׁוּרֵהוּ.</p></blockquote>
<br/>
<blockquote><p>בִּנְטוֹת כְּבוֹד אֵל שַׁפְרִירוֹ</p></blockquote>
<blockquote><p>עַל רֹאשׁ כְּבוּדָה הִגְבִּירוֹ,</p></blockquote>
<blockquote><p>נִמְשָׁךְ וְנִשָּׂא אֶל אוֹרוֹ –</p></blockquote>
<blockquote><p>כִּנְשׂוֹא צְבִי הַחֵן עֶדְרוֹ.</p></blockquote>
<blockquote><p>אַט נִהֲלוֹ / אֶל אָהֳלוֹ, / כִּי סִבְלוֹ / עַל מְעִירֵהוּ.</p></blockquote>
<blockquote><p>הִתְחוֹלֵל, / הִתְנַחֲלוּ – / עַד חַלְּלוֹ / חֹק – וְאַשְׁרֵהוּ.</p></blockquote>
<br/>
<blockquote><p>מַה נַּאֲוָה חֵיל נִכְבָּדָיו,</p></blockquote>
<blockquote><p>יֵדַע אֲשֶׁר אַל בִּלְעָדָיו,</p></blockquote>
<blockquote><p>יָרוּץ כְּרוּץ חוֹשֵׁק עָדָיו.</p></blockquote>
<blockquote><p>יַעַל וְיוֹרִיד גְּלִיל יָדָיו,</p></blockquote>
<blockquote><p>הוֹדוֹ מְלֹא / עוֹלָם, וְלוֹ / כֹּל כִּי אֱלֹ- / הִים קְדוֹשִׁים הוּא,</p></blockquote>
<p>[… לו /… לו /… לו /… לו ]</p>