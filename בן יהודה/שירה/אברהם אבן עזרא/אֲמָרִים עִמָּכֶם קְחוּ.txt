<h1>אֲמָרִים עִמָּכֶם קְחוּ</h1>
אברהם אבן עזרא
<blockquote><p>אֲמָרִים עִמָּכֶם קְחוּ, / אֱמוּנִים, וּמַה תִּשְׁתּוֹחֲחוּ?</p> <p>בְּחֶסֶד אֲבִיכֶם בִּטְחוּ, / כִּי חַנּוּן וְרַחוּם הוּא.</p> <p>בְּדַבְּרוֹ אוֹיֵב גְּבוֹהָה / וְהִרְחִיב פֶּה וְלֹא רָהָה –</p> <p>יַעַל עַל לֵב, כִּי הַ-/ מִּשְׁפָּט לֵאלֹהִים הוּא!</p> <p>רְאוּ מַה נּוֹרָא מַעֲשֵׂה / הָאֵל; וְאִישׁ בּוֹ יֶחֱסֶה –</p> <p>עַל כָּל פְּשָׁעָיו יְכַסֶּה, / כִּי חָפֵץ חֶסֶד הוּא.</p> <p>מְבִינִים בְּיָכְלָם יִשְׁרַת- / דְּבָרְךָ כַּסֵּה בְּאֶבְרַת</p> <p>כְּנָפֶיךָ, כִּי עֶזְרַת / אֲבוֹתֵינוּ אַתָּה הוּא!</p></blockquote>