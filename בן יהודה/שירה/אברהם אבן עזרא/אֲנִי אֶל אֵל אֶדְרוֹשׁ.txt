<h1>אֲנִי אֶל אֵל אֶדְרוֹשׁ</h1>
אברהם אבן עזרא
<p>על פרוש שיר השירים לתלמידו בנימין</p>
<blockquote><br/> <p>אֲנִי אֶל אֵל אֶדְרוֹשׁ,</p></blockquote>
<blockquote><p>וְאוֹדֶנּוּ בָרֹאשׁ</p></blockquote>
<blockquote><p>בְּטֶרֶם שֶׁאֶפְרוֹשׁ</p></blockquote>
<blockquote><p>דְּבָרִים הַיְשָׁרִים;</p></blockquote>
<blockquote><p>לְפָנִים בִּפְדוֹתוֹ</p></blockquote>
<blockquote><p>בְּנוֹ, הֶחְכִּים אוֹתוֹ,</p></blockquote>
<blockquote><p>וּמִימִינוֹ דָתוֹ</p></blockquote>
<blockquote><p>שְׁמוּרָה לְדוֹרִים,</p></blockquote>
<blockquote><p>וְרוּחַ חֵן הֵעִיר</p></blockquote>
<blockquote><p>לְבִנְיָמִין צָעִיר,</p></blockquote>
<blockquote><p>וְעַל יַלְדֵי הָעִיר</p></blockquote>
<blockquote><p>יְמִין שִׂכְלוֹ הֵרִים;</p></blockquote>
<blockquote><p>לְמַעֲלַת הוֹד יַעַל,</p></blockquote>
<blockquote><p>כְּגֶבֶר הֻקַּם עָל,</p></blockquote>
<blockquote><p>לְזֹאת חַקֹּתִי עַל</p></blockquote>
<blockquote><p>שְׁמוֹ שִׁיר הַשִּׁירִים.</p></blockquote>