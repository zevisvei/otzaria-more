<h1>[אֶל לֵב יְדִידִי]</h1>
אברהם אבן עזרא
<blockquote><p>אֶל לֵב, יְדִידִי, עֲנֵני קוֹל צַעֲקִי!</p></blockquote>
<blockquote><p>אֶמְצָא בְרוּחִי לֵב, אֲחוֹקֵק לִמְחוֹקְקִי.</p></blockquote>
<br/>
<blockquote><p>בַּמֶּה, צְבִי, נָאֲווּ לוֹ קִנְיְנֵי</p></blockquote>
<blockquote><p>הַשִּׁיר, בְּנֶפֶשׁ כְּבוֹדוֹ יַחֲנֶה?</p></blockquote>
<blockquote><p>דָּת מַהֲלָכוֹ כְּזֹאת לִי תַעֲנֶה:</p></blockquote>
<blockquote><p>אִם יֵשׁ רְצוֹנֵךְ בְּדוֹד שֶׁתִּדְבְּקִי –</p></blockquote>
<blockquote><p>הִלְכִי נְכוֹחוֹ, אֵלֵךְ לְפָנָיו בַּר נַשְּׁקִי!</p></blockquote>
<br/>
<blockquote><p>'מֵעַי לְדִבְרֵי צְבִיָּה יֶהֱמוּ.</p></blockquote>
<blockquote><p>כִּמְעַט וְקִשְׁרֵי עֲבוֹתֵךְ יִתְּמוּ,</p></blockquote>
<blockquote><p>אָשׁוּב – וְאָשִׁיב מְכוֹנוֹת שָׁמְמוּ;</p></blockquote>
<blockquote><p>אֶעְרֹךְ, בְּשֵׁם בַּאֲמִתּוֹ תִּצְדְקִי,</p></blockquote>
<blockquote><p>שָׁם נֵר מְשִׁיחִי – אָז בְּמָחוֹל תִּשְׂחֲקִי!'</p></blockquote>