<h1>שיר אהבה</h1>
אברהם אבן עזרא
<blockquote><p>צוּרָה הֶחֱיַתְנִי – / אֵיךְ מוֹתִי בְשֶׁלָהּ? <br/><br/> צוּרַת רֹאשׁ אֲהָבִים –</p> <p>לַהַט עִם כְּרוּבִים</p> <p>עַל עֵדֶן נְצִיבִים,</p> <p>כָּכָה רִחֲקַתְנִי / עֵינוֹ מִקְּרֹב לָהּ! <br/><br/> נִמְאָס לֹא מְאַסְתִּיו,</p> <p>מָה אַעַשׂ? אֲהַבְתִּיו</p> <p>…………..</p> <p>כְּשֶׁמֶשׁ לִהֲטַתְנִי / אוֹר עֵינוֹ בְּהִלָּה. <br/><br/> תּוֹסִיף אַהֲבָתוֹ</p> <p>בִּי עֵת גַּעֲרָתוֹ.</p> <p>הֵנַע לִי שְׂפָתוֹ,</p> <p>הִיא הִיא הֶעֱלַתְנִי – / “בַּעְלַת אוֹב” עֱנוּ לָהּ! <br/><br/> עַל צוּרַת לְבָנָה</p> <p>אֵיךְ תִּשְׁכֹּן עֲנָנָה?</p> <p>רָמַז לִי וְעָנָה</p> <p>“שֶׁמֶשׁ שְׁזָפַתְנִי / וָאֶחְסֶה בְצִלָּה”. <br/><br/> מַה תָּקְפּוֹ וְטוּבוֹ,</p> <p>עַל כִּי אֵל אֲהֵבוֹ!</p> <p>בַּת קוֹל תַּעֲנֶה בוֹ:</p> <p>יא צגיר, יא אבני, / ואיש יחבך אללה!</p></blockquote>