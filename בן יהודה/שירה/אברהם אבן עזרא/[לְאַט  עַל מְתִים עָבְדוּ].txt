<h1>[לְאַט עַל מְתִים עָבְדוּ]</h1>
אברהם אבן עזרא
<blockquote><p>לְאַט עַל מְתִים עָבְדוּ / וְעַל פִּתְחֲךָ שָׁקְדוּ, <br/><br/> אֱלֹהַי, פְּתַח אָזְנְךָ / לְצַעְקִי, וְשִׂים עֵינְךָ</p> <p>בְּעִירְךָ וּבַהְמוֹנְךָ, / וְחוֹנֵן שְׁאָר צֹאנְךָ,</p> <p>אֲשֶׁר בֵּין אֱדוֹם נִפְרְדוּ / לְחַדְרֵי תְהוֹם יָרְדוּ. <br/><br/> בְּחוּנִים בְּכוּר נִבְחֲנוּ / וְהוֹמִים בְּאוֹן נִצְפְּנוּ</p> <p>אֲסִירִים, וְקוֹל נָתְנוּ / בְּבֵיתָךְ וְשָׁם יַחֲנוּ –</p> <p>פְּדֵם, כִּי שְׁמָךְ יִחֲדוּ / וּמַהְלָלְךָ יִסְּדוּ. <br/><br/> רְעֵה עַמְּךָ גַּם רְצֵה, / אֱלֹהִים, וּמִצַּר פְּצֵה,</p> <p>וְשִׂימָה לְקִצִּי קְצֵה, / חֲגוֹר חַרְבְּךָ, צוּר, וְצֵא!</p> <p>לְחַם לוֹחֲמִים נוֹעֲדוּ / וְעַל עַמְּךָ נוֹסְדוּ! <br/><br/> מְיַחֲלִים – עֲנֵם, יוֹצְרִי, / וְעַל מָה בְּאַף וָחֳרִי</p> <p>נְתַתָּם בְּפִי הָאֲרִי? / מְחַצְתָּם, וְחָדַל צֳרִי –</p> <p>וּבֵית קָדְשְׁךָ לָכְדוּ / מְשַׂנְּאִים, וְלֹא פָחֲדוּ. <br/></p></blockquote>