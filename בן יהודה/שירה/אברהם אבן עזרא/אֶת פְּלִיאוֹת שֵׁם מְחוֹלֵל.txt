<h1>אֶת פְּלִיאוֹת שֵׁם מְחוֹלֵל</h1>
אברהם אבן עזרא
<blockquote><br/> <p>אֶת פְּלִיאוֹת שֵׁם מְחוֹלֵל / כָּל מְחוֹלָל אֵיךְ יְמַלֵּל?</p> <p>בָּא בְסוֹד מַעְשָׂיו וְיָרִים / אֶת קְדוֹשָׁיו, פֶּן יְחַלֵּל.</p> <p>רִחֲפוּ רוּחוֹת חֲסָדָיו / עַל לְבָבוֹ עַד יְפַלֵּל.</p> <p>הוּא יְאַשֵּׁר כָּל אֲהוּבָיו, / כַּאֲשֶׁר עֹזְבָיו יְהוֹלֵל</p> <p>מָה אֱנוֹשׁ כִּי תִזְכְּרֶנּוּ? – / וַתְּלַמֵּד בִּין לְעוֹלֵל!</p> <p>הַגְּוִיָּה – בָּךְ תְּמַכְתָּהּ, / הַנְּשָׁמָה לָךְ תְּהַלֵּל.</p> <br/></blockquote>