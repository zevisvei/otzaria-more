<h1>תְּנוּ כָבוֹד</h1>
אברהם אבן עזרא
<p>על פרוש איוב, לתלמידו בנימין בן יואב</p>
<blockquote><p>תְּנוּ כָבוֹד לְאֵל נוֹרָא,</p></blockquote>
<blockquote><p>וְהוּא רֹאֶה וְלֹא יֵרָא,</p></blockquote>
<blockquote><p>וְהוּא נִשְׂגָּב בְּחָכְמָתוֹ,</p></blockquote>
<blockquote><p>וְדַרְכּוֹ לָאֱנוֹשׁ הוֹרָה;</p></blockquote>
<blockquote><p>וְזֶה פֵרוּשׁ בְּסוֹד אִיוֹב,</p></blockquote>
<blockquote><p>כְּדֶרֶךְ טַעֲמֵי תוֹרָה,</p></blockquote>
<blockquote><p>לְאַבְרָהָם בְּנוֹ מֵאִיר</p></blockquote>
<blockquote><p>סְפָרַדִּי בְּנוֹ עֶזְרָא;</p></blockquote>
<blockquote><p>בְּרוֹמִי חִבְּרוּ בִּלְשׁוֹן</p></blockquote>
<blockquote><p>אֲבוֹתֵינוּ, וְאִם קָצְרָה</p></blockquote>
<blockquote><p>הֱיוֹתוֹ לַעֲטֶרֶת הוֹד</p></blockquote>
<blockquote><p>וְלִצְפִירָה מְפֹאָרָה</p></blockquote>
<blockquote><p>לְבִנְיָמִין יְלִיד חָכְמָה</p></blockquote>
<blockquote><p>בְּנוֹ יוֹאָב אֲבִי מִשְׂרָה.</p></blockquote>