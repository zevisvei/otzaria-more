<h1>חֲזֵה הָעֵט</h1>
משה אבן עזרא
<blockquote><p>חֲזֵה הָעֵט בְּיַד הַשַּׂר יְכַתֵּב – / אֲבָל יִרְקֹם וְכַבָּרָק יְרוֹצֵץ,</p> <p>פְּתוֹתֵי מֹר מְפַזֵּר עַל כְּפוֹרוֹ, / וְאִם נֹפֶךְ עֲלֵי שֹׁהַם מְקַצֵּץ.</p> <p>וְהַסֵּפֶר כְּעֵין סַפִּיר, וְאָכֵן / בְּעֵין הַלֵּב כְּמוֹ שֶׁמֶשׁ יְנוֹצֵץ,</p> <p>וּמִפִּי הַדְּיוֹ, עֵת צִמְּאוֹנוֹ, / לְרִקְמַת הַכְּתָב יוֹנֵק וּמוֹצֵץ –</p> <p>וְהַדִּבֵּר כְּמִפִּי אֵל, וְכִמְעַט / כְאֵשׁ יֵקַד וְכַפַּטִּישׁ יְפוֹצֵץ.</p></blockquote>