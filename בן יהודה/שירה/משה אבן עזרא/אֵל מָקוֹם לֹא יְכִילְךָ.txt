<h1>אֵל מָקוֹם לֹא יְכִילְךָ</h1>
משה אבן עזרא
<blockquote><p>אֵל מָקוֹם לֹא יְכִילְךָ / וּמִמְּךָ אֵין לְהִסָּתֵר</p></blockquote>
<blockquote><p>אַתָּה אֵל מִסְתַּתֵּר:</p></blockquote>
<p>ישע' מה, טו</p>
<blockquote><p>נָכוֹנוּ יְצוּרִים יוֹם / לְכִסֵּא דִין יָשַׁבְתָּ</p></blockquote>
<blockquote><p>אַתָּה נוֹרָא אַתָּה:</p></blockquote>
<p>תה' עו, ח</p>
<blockquote><p>יָצָאתָ לְיֵשַׁע עַמְּךָ / וְאוֹתָם בְּעֹז נֵהַלְתָּ</p></blockquote>
<blockquote><p>אַתָּה יָדְךָ גּוֹיִם הוֹרַשְׁתָּ:</p></blockquote>
<p>שם מר, ג</p>
<blockquote><p>מַשְׁבִּיחַ שְׁאוֹן יַמִּים / מַיִם כַּבִּירִים בְּדָכְיָם</p></blockquote>
<blockquote><p>אַתָּה מוֹשֵׁל בְּגֵאוּת הַיָּם:</p></blockquote>
<p>שם פט, י</p>
<blockquote><p>שַׁחוּ לְפָנֶיךָ מְלָכִים / וְנִכְנָעוּ גְאוֹנִים</p></blockquote>
<blockquote><p>אַתָּה שִׁבַּרְתָּ רָאשֵׁי תַנִּינִים:</p></blockquote>
<p>שם עד, יג</p>
<blockquote><p>הָמוּ גוֹיִם כִּי מִמְּךָ דָּבָר לֹא יִפָּלֵא</p></blockquote>
<blockquote><p>אַתָּה הָאֵל עוֹשֵׂה פֶלֶא:</p></blockquote>
<p>שם עז, טו</p>
<blockquote><p>בְּרוּחֲךָ מֵי הַיַּרְדֵּן / וּגְאוֹנוֹ זָחַל</p></blockquote>
<blockquote><p>אַתָּה בָקַעְתָּ מַעְיָן וָנָחַל:</p></blockquote>
<p>שם עד, טו</p>
<blockquote><p>רָעֲדוּ בְהֵמוֹת בְּהַרְרֵי אָלֶף / כִּי עֻזְּךָ יְחִיתַן</p></blockquote>
<blockquote><p>אַתָּה רִצַּצְתָּ רָאשֵׁי לִוְיָתָן:</p></blockquote>
<p>שם שם, יד</p>
<blockquote><p>יְצּורַי רָהוּ הַיּוֹם / עֲשׂה לֹא הִשְׂכַּלְתִּי</p></blockquote>
<blockquote><p>אַתָּה יָדַעתָּ לְאִוַּלְתִּי:</p></blockquote>
<p>תה' סט, ו</p>
<blockquote><p>עַם שׁוֹפְכִים לֵב וּמְעִידִים בִּשְׂפָתַיִם</p></blockquote>
<blockquote><p>אַתָּה עָשִׂיתָ אֶת הַשּׁמַיִם:</p></blockquote>
<p>ישע' לז, טז</p>
<blockquote><p>קוֹרְאִים נֶגְדְּךָ / בְּמַאֲמַר תְּפִלּוֹת:</p></blockquote>
<blockquote><p>אַתָּה קָדוֹשׁ יוֹשֵׁב תְּהִלּוֹת:</p></blockquote>
<p>תה' כב, ד</p>