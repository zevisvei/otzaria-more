<h1>[מִיקֹד מַעֲצָבִי]</h1>
משה אבן עזרא
<blockquote><p>מִיקֹד מַעֲצָבִי / נוֹקְדוּ הַצְּלָעוֹת</p> <p>וּמִדְמֵי לְבָבִי / אַדְמוּת הַדְּמָעוֹת</p> <p>לְעַם יִשְאַג כַּלָּבִיא / וְהָיָה רַק זְוָעוֹת</p> <p>וּמְצָאוּהוּ צָרוֹת / רַבּוֹת וְרָעוֹת: [דב' לא, כא] <br/><br/> שְׁאָפַנִי שׁוֹד וְשֶׁבֶר / וְהָרָעָב וְהַדֶּבֶר</p> <p>וְאוֹיַב בִּי יִתְעַבֵּר / וְחֵיל הַיְגוֹנִים יְגַבֵּר</p> <p>וְסַף בְּמָצוֹק כָּל סֵבֶר / לְבָד מִי יִתֵּן אֵבֶר ­­–</p> <p>וּמִכָּל צַד וְכָל עֵבֶר / יְבַהֲלֻהוּ שְמוּעוֹת: [דנ' יא, מד] <br/></p></blockquote>
<blockquote><p>הֶלְאוּהוּ צָרוֹתָיו, / הֲכִי רַבּוּ מַאֲמָרִים!</p> <p>וְסַבּוּהוּ תְּלָאוֹתָיו / וְסָרוּ מֵהֶם סְפָרִים</p> <p>וּלְקוֹרֵא בְּקוֹרוֹתָיו / צָלְלוּ אָזְנֵי יְצוּרִים:</p> <p>אֲבָל, יִתְפוֹצְצוּ הָרִים / וְנָמוֹטוּ הַגְּבָעוֹת! [ישעי' נד, י] <br/></p></blockquote>