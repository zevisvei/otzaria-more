<h1>[מַה לַּאֲהוּבִי כִּי יִקְצֹף]</h1>
משה אבן עזרא
<p>אהבה</p>
<p>סימן: משה</p>
<br/>
<blockquote><p>מַה לַּאֲהוּבִי כִּי יִקְצֹף וְיִתְגָּאֶה / עָלַי, וְלִבִּי לוֹ יָנוּד כְּמוֹ קָנֶה?</p> <p>שָׁכַח זְמָן לֶכְתִּי אַחֲרָיו בְּעִי מִדְבָּר / תָּאֵב, וְאֵיךְ אֶקְרָא הַיּוֹם וְלֹא יַעֲנֶה –</p> <p>הֵן יִקְטְלֵנִי לוֹ אוֹחִיל, וְאִם יַסְתִּיר / פָּנָיו, וְאֶל טוּבוֹ אַבִּיט וְגַם אֶפְנֶה</p> <p>לֹא יִשְׁנוּ חַסְדֵי אָדוֹן אֱלֵי עֶבֶד / כִּי אֵיךְ נְעִים כֶּתֶם יוּעַם וְאֵיךְ יִשְׁנֶא? <br/></p></blockquote>