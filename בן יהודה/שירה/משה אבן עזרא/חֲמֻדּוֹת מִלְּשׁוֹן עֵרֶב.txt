<h1>חֲמֻדּוֹת מִלְּשׁוֹן עֵרֶב</h1>
משה אבן עזרא
<p>אל יצחק בן ברון</p>
<blockquote><p>חֲמֻדּוֹת מִלְּשׁוֹן עֵרֶב וְעֵבֶר / וְחָכְמוֹת לֶאֱחֹז כָּל צַד וְעֵבֶר,</p> <p>וְיֶלֶד עַל פְּנֵי אֶרֶץ מְאַחֵז / וּפֶגַע לֹא יְבוֹאֵהוּ וְשֶׁבֶר,</p> <p>וְיָשׁוּט אַךְ בְּאֵין יָרֵךְ וְרֶגֶל / וְיָעוּף רַק בְּלִי כָנָף וְאֵבֶר.</p> <p>בְּיָדוֹ מַעְיְנֵי הַשְׂכֵּל לְצָמֵא / וּמַכֹּלֶת לְכָל רָעֵב וְשֶׁבֶר,</p> <p>מְתַנֶּה אֶת כְּבוֹד יוֹלְדוֹ בְּאֵין פֶּה / וְקוֹרֵא מִבְּלִי גָרוֹן וְדוֹבֵר:</p> <p>רְאוּ רוּחַ קְדוֹשִׁים בָּאֲנָשִׁים / וְחָכְמַת מַלְאֲכֵי הָאֵל בְּגֶבֶר!</p></blockquote>