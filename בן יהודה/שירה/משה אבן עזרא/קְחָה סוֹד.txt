<h1>קְחָה סוֹד</h1>
משה אבן עזרא
<p>אל יצחק בן ברון</p>
<blockquote><p>קְחָה סוֹד מִלְּשׁוֹן עִבְרִים וְהַגְרִים / מְאֻסָּף אַחֲרֵי הָיָה מְפֹרָד,</p> <p>לְמִי תָר אַחֲרֵי צַחוֹת עֲרָבִים / וּפָחַד אֶל שְׂפַת קֹדֶשׁ וְחָרָד,</p> <p>שְׂעִפָּיו עִם בְּנֵי אֵלִים בְּמֹעַל / וְגוּפוֹ עִם בְּנֵי אִישִׁים בְּמוֹרָד.</p> <p>וְהַשּׁוֹאֵל לְמִי הוּא? תַּעֲנֵהוּ: / לְעֶלֶם מִבְּנֵי שָׂרֵי סְפָרַד.</p> <br/></blockquote>