<h1>[מַהֲרוּ נָא אֳלֵי מְעוֹנֵי אֲהוּבִים]</h1>
משה אבן עזרא
<p>אהבה</p>
<br/>
<blockquote><p>מַהֲרוּ נָא אֳלֵי מְעוֹנֵי אֲהוּבִים! / פִּזְּרָם הַזְּמָן וְנוֹתְרוּ חֲרֵבִים</p> <p>לָעֳפָרִים אֲזַי מְעוֹנִים, וְהִנָּם / לַכְּפִירִים מְעוֹן וְגַם לַזְּאֵבִים</p> <p>אֶשְׁמְעָה נַאֲקַת צְבִיָּה, תְּיַלִיל / מִכְּלוּאֵי אֱדוֹם וּמַאְסַר עֲרָבִים</p> <p>עַל אֲהוּבָה תְּבַךְּ וְאַלּוּף נְעוּרִים / גַּם תְּעַנֶּה בְּמַאֲמָרִים עֲרֵבִים</p> <p>סַמְּכוּנִי כְּבַאֲשִׁישׁוֹת יְדִידֹת / רַפְּדוּנִי בְּמִגְדְּנֵי הָאֲהָבִים: <br/></p></blockquote>