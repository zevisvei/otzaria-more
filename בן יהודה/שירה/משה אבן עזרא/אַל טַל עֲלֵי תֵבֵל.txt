<h1>אַל טַל עֲלֵי תֵבֵל</h1>
משה אבן עזרא
<p>על מות אבון</p>
<blockquote><p>אַל טַל עֲלֵי תֵבֵל וְאַל מָטָר / וּשְׂדֵי תְרוּמוֹת בָּהּ לְצִמָּאוֹן,</p> <p>כּוֹכְבֵי שְׁחָקִים יֶחְשְׁכוּ אַחַר / אָבוּן וְגַם יִהְיוּ לְדֵרָאוֹן!</p> <p>אַסְתִּיר מְבוּכָתִי פְּנֵי קָהָל / יוֹם יוֹם, וְתִגָּלֶה בְּמַשָּׁאוֹן.</p> <p>בּוֹ גָאֲתָה נַפְשִׁי, וְהֵן שָׁחָה / בִלְתּוֹ, וְשֶׁבֶר אַחֲרֵי גָאוֹן.</p> <p>לֹא אֶחֱזֶה אוֹר אַחֲרֵי אָבוּן / כִּי אִם יְקָרוֹת אוֹר וְקִפָּאוֹן.</p> <br/></blockquote>