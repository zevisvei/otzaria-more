<h1>קול הנקרא בשמי</h1>
משה אבן עזרא
<h2 id="כָּלהַנִּקְרָאבִשְׁמִירמשהאבןעזרא">[כָּל הַנִּקְרָא בִשְׁמִי] / ר' משה אבן עזרא</h2>
<p>“לר' משה ז”ל"</p>
<p>סימן: מש[ה]</p>
<p>לחן: לנו כפל תהיה</p>
<br/>
<blockquote><p>כָּל הַנִּקְרָא בִשְׁמִי /מֵעַי הָמוּ עֲלֵיכֶם</p></blockquote>
<blockquote><p>נַחֲמוּ נַחֲמוּ עַמִּי /יֹאמַר אֱלֹהֵיכֶם: /ישע' מ, א</p></blockquote>
<br/>
<blockquote><p>מֱנֻדָּחִים הִדַּחְתִּים /בְּרֹב פִּשְׁעָם וַעֲוֹנָם</p></blockquote>
<blockquote><p>כַּמָּה שָׁנִים שְׁכַחְתִּים /בֵּינוֹת אוֹיְבָם וְשׂוֹטְנָם</p></blockquote>
<blockquote><p>שַׁבְתִּי עוֹד וְנִחַמְתִּים / וְשִׂמַחְתִּים מִיגוֹנָם</p></blockquote>
<blockquote><p>צֹאן נַחֲלָתִי וְעַמִּי /אָשׁוּב וְאֶבְחַר בָּהֶם –</p></blockquote>
<blockquote><p>גַּם מִבֵּית הַלַּחְמִי / מֶלֶךְ אָקִים עֲלֵיכֶם: / ירמ' ל, מ</p></blockquote>
<br/>
<blockquote><p>שׁוּבוּ אֲסִירֵי הַתִּקְוָה /אֲשֶׁר כַּמֵּת נִשְׁכָּחוּ,</p></blockquote>
<blockquote><p>תַּחַת נַפְשְׁכֶם דָּוָה /תָּשִׂישׂוּ וְמִשְׂמָחוּ,</p></blockquote>
<blockquote><p>וְלֵב מִי צוּקוֹת רָוָה /דִּמְעוֹתָיו יִמָּחוּ,</p></blockquote>
<blockquote><p>יִנְשֶׁה וְיִשְּכַּח זַעֲמִי / יוֹם אֹמַר לְנַחֶמְכֶם –</p></blockquote>
<blockquote><p>לְבֵיתִי וּלְאֻלַמִּי /כֵּן אָשִׁיב אֶת שְׁבוּתְכֶם: /שם לג, כו</p></blockquote>