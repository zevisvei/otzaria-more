<h1>כִּתְבוּ בְּעֵט בַּרְזֶל</h1>
משה אבן עזרא
<p>קינה על ר׳ יצחק אלפסי</p>
<blockquote><p>כִּתְבוּ בְּעֵט בַּרְזֶל עֲלֵי שָׁמִיר / שֶׁבֶר אֲשֶׁר הָיָה – לְזִכָּרוֹן,</p> <p>יִבְלוּ יְמוֹת עוֹלַָם וְיִתְחַדֵּשׁ / אֶבְלוֹ לְכָל יָבֹא לְדוֹר אַחְרוֹן.</p> <p>אִמְרוּ: בְּקֶבֶר זֶה מְאוֹר חָכְמָה / נִקְבָּר, וְהָעוֹלָם בְּעִוָּרוֹן,</p> <p>יוֹם נִצְּלָה נִזְמָהּ וְחֶלְיָתָהּ / תּוֹרָה וְהוֹרִידָה עֲדִי גָרוֹן,</p> <p>בֹּאוּ בְנֵי תֵבֵל וּבִמְרִירוּת / עָלָיו תְּיֵלִילוּ וְשִׁבָּרוֹן,</p> <p>כִּי חֹק בְּכוֹת וּסְפוֹד עֲלֵי מָקוֹם / בּוֹ נִגְנְזוּ לֻחוֹת וְהָאָרוֹן.</p></blockquote>