<h1>יְדִידִי הַזְּמָן חֻדַּשׁ וְהָיוּ</h1>
משה אבן עזרא
<blockquote><p>יְדִידִי הַזְּמָן חֻדַּשׁ וְהָיוּ / כְּהַיּוֹם אַחֲרֵי מוֹת הָעֲרֻגוֹת</p></blockquote>
<blockquote><p>הֱנִיקָם הַסְּתָיו מֵימָיו וְשָׂמָם / בְּתוֹלַעַת וְאַרְגָּמָן אֲרֻגוֹת</p></blockquote>
<blockquote><p>וְצִצִּים שָׂחֲקוּ בִּרְאוֹת עֲנָנִים / בְּשַׁחַק יִגְּרוּ מֵאֵין הֲפֻגוֹת</p></blockquote>
<blockquote><p>וְסִיסִים צִפְצְפוּ עַל הָאֲמִירִים / וְהַיּוֹנוֹת בְּקוֹל הֹמוֹת וְהֹגוֹת</p></blockquote>
<blockquote><p>5 לְזֹאת רוּץ נָא נְחַיֶּה הַשְּׂמָחוֹת / בְּבַת כֶּרֶם וְנָמִית הַדְּאָגוֹת</p></blockquote>
<blockquote><p>וְקַח מֵהַזְּמָן יוֹם יִתְּנָה לָךְ / וְדַע כִּי מַתְּנוֹת כִּילַי שְׁגָגוֹת. <br/></p></blockquote>