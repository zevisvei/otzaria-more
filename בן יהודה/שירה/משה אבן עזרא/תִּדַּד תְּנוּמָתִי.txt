<h1>תִּדַּד תְּנוּמָתִי</h1>
משה אבן עזרא
<p>(אל אבון)</p>
<blockquote><p>תִּדַּד תְּנוּמָתִי וְלֹא אִישָׁן, כִּי בֵין צְלָעַי מוֹקְדוֹת כִּבְשָׁן,</p> <p>גִּיחוֹן וּפִישׁוֹן הֵם שְׁתֵי עֵינַי, אַךְ מִנְּחִירַי יַעֲלֶה עָשָׁן.</p> <p>קַצְתִּי בְחַיַּי מֵרְאוֹת בָּקָר רָעוֹת וְרוֹעוֹת עַל יְדֵי בָשָׁן,</p> <p>לֹא לִמְּדָם מַלְמֵד וְלֹא עָלָה עַל צַוְּארֵיהֶם עֹל וְעַל רֹאשָׁן.</p> <p>אֶשְׁאַף לְנִיר אָבוּן, אֲשֶׁר חַסְדּוֹ חָדָשׁ וְחֶסֶד כָּל גְּבִיר נוֹשָׁן,</p> <p>כִּי כָל־בְּנֵי הַדּוֹר כְּמוֹ חוֹחִים אַךְ הוּא בְתוֹכָם מִלְּבַד שׁוֹשָׁן.</p></blockquote>