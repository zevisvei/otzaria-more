<h1>מֶלֶךְ אֵין קֵצֶה לְנִסָּיו</h1>
משה אבן עזרא
<p>“לרבי משה ז”ל"</p>
<p>סימן: משה ח[זק]</p>
<blockquote><p>מֶלֶךְ אֵין קֵצֶה לְנִסָּיו</p></blockquote>
<blockquote><p>יָחֹן עַם מְשׂוֹשָׂיו</p></blockquote>
<blockquote><p>וְיִשְׁלַח מְבַשֵּׂר לַעֲמוּסָיו</p></blockquote>
<blockquote><p>לִשְׁפֹּט אֶת הַר עֵשָׂו</p></blockquote>
<blockquote><p>וְהָיְתָה לַאדֹנָי הַמְּלוּכָה: עוב' א, כא <br/></p></blockquote>
<blockquote><p>שַׁדַּי שׁוֹלֵט בְּכָל אִיִּים</p></blockquote>
<blockquote><p>צוּר עוֹלָם אֱלֹהִים חַיִּים</p></blockquote>
<blockquote><p>וּמוֹשֵׁל בְּכָל הַגּוֹיִם</p></blockquote>
<blockquote><p>כִּי לַאדֹנָי הַמְּלוּכָה: תה' כב, כט</p></blockquote>
<blockquote><p>הָאֵל תִּכֵּן בַּזֶּרֶת</p></blockquote>
<blockquote><p>שַׁחַק, וְלֹו הַתִּפְאֶרֶת</p></blockquote>
<blockquote><p>גָּרֵשׁ אָמָה, לִגְבֶרֶת</p></blockquote>
<blockquote><p>הָיְתָה, וְהִיא הָאוֹמֶרֶת:</p></blockquote>
<blockquote><p>אֲנִי וְאַפְסִי עוֹד אֶמְלֹכָה: צפנ' ב, טו <br/></p></blockquote>
<blockquote><p>חַי עוֹלָמִים מוֹשֵׁל סֶלָה</p></blockquote>
<blockquote><p>לוֹ הַכֹּחַ וְהַגְּדֻלָּה</p></blockquote>
<blockquote><p>צוּר נַעֲלָה עַל כָּל תְּהִלָּה</p></blockquote>
<blockquote><p>וּמְרוֹמַם עַל כָּל בְּרָכָה: נחמ' ט, ה</p></blockquote>