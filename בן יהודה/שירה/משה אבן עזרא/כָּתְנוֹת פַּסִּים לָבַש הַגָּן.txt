<h1>כָּתְנוֹת פַּסִּים לָבַש הַגָּן</h1>
משה אבן עזרא
<blockquote><p>כָּתְנוֹת פַּסִּים / לָבַש הַגָּן / וּכְסוּת רִקְמָה / מִדֵּי<a href="#fn:1" id="fnref:1" title="see footnote"><sup>1</sup></a> דִשְׁאוֹ</p></blockquote>
<blockquote><p>וּמְעִיל תַּשְׁבֵּץ / עָטָה כָל עֵץ / וּלְכָל עַיִן / הֶרְאָה פִלְאוֹ</p></blockquote>
<blockquote><p>כָּל צִיץ חָדָשׁ / לִזְמָן חֻדַּשׁ / יָצָא שׂחֵק / לִקְרַאת בּוֹאוֹ</p></blockquote>
<blockquote><p>אַךְ לִפְנֵיהֶם / שׁוֹשָׁן עָבַר / מֶלֶךְ כִּי עָל / הוּרַם כִּסְאוֹ</p></blockquote>
<blockquote><p>[5] יָצָא מִבֵּין / מִשְׁמַר עָלָיו / וַיְשַׁנֶּה אֵת / בִּגְדֵי כִלְאוֹ</p></blockquote>
<blockquote><p>מִי לֹא יִשְׁתֶּה / יֵינוֹ עָלָיו / הָאִישׁ הַהוּא / יִשָּׂא חֶטְאוֹ. <br/></p></blockquote>
<ol><li id="fn:1"><p>המילה ‘מדי’ מופיעה במהדורות שונות הן עם חיריק תחת המ"ם הן עם פתח. שתי הצורות אפשריות, בעקבות שתי הצורות המתועדות במקרא (למשל: “וְלָבַשׁ הַכֹּהֵן מִדּוֹ בַד”, ויקרא ו ג; אבל “וּמַדָּיו קְרֻעִים”, שמ"א ד יב). שירמן ניקד בחיריק (ב“תולדות השירה העברית בספרד המוסלמית”), וממנו הוקלד השיר [ותודה לד"ר יהונתן ורדי על הערתו ועזרתו. הערת פרויקט בן־יהודה]. <a href="#fnref:1" title="return to body"> ↩</a></p></li></ol>