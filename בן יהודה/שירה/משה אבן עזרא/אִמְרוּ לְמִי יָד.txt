<h1>אִמְרוּ לְמִי יָד</h1>
משה אבן עזרא
<p>שיר צימוד מ<strong>ספר הענק</strong></p>
<blockquote><p>אִמְרוּ לְמִי יָד זְמַנּוֹ / מֵרִים לְנֶגְדּוֹ וּמוֹרוֹ:</p> <p>יָרוּץ לְשַׂר מַחֲרִידוֹ / בַּעְצַת לְבָבוֹ וּמוֹרוֹ.</p> <p>מַשְׂכִּיל יְבוֹנֵן לְנִמְהָר / לֵבָב בְּשִׂכְלוֹ וּמוֹרוֹ.</p> <p>תַּמְטִיר יְמִינוֹ לְמַלְקוֹשׁ / עוֹלָם בְּעִתּוֹ וּמוֹרוֹ.</p> <p>גַּן אֵל, וְהַשְׁמֵט מְגָדָיו, / וֶאְרוֹת בְּשָׂמָיו וּמֹרוֹ.</p></blockquote>