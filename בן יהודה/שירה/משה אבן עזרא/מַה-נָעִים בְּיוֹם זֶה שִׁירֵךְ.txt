<h1>מַה-נָעִים בְּיוֹם זֶה שִׁירֵךְ</h1>
משה אבן עזרא
<p>סימן: משה הק[טן]</p>
<blockquote><p>מַה-נָעִים בְּיוֹם זֶה שִׁירֵך / בַּת נָדִיב, לִפְנֵי צוּרֵךְ</p></blockquote>
<blockquote><p>הַנּוֹתֵן בְּיַם-סוּף דֶּרֶךְ / וּבְמַיִם עַזִּים נְתִיבָה</p></blockquote>
<blockquote><p>בְּעַד תֵּבֵל תִּהְיִי פְלִיאָה:</p></blockquote>
<p>תה' קלט, ו</p>
<br/>
<blockquote><p>שְׁאָר חָרוֹן עֲלֵי נוֹף שָׁפַךְ / וַחֲמָתוֹ עֲלֵי צָר הֲפַכְפָּךְ</p></blockquote>
<blockquote><p>וּלְעֵינֵי יְצוּרָיו הָפַךְ / אֶת הַיָּם לֶחָרָבָה</p></blockquote>
<blockquote><p>לוֹ, כִּי גָאֹה גָּאָה:</p></blockquote>
<p>שמ' טו, א</p>
<br/>
<blockquote><p>הָשֵׁב בֵּן יֶלֶד חוֹבַב / כַּגַּלְגַּל סוֹבַב,</p></blockquote>
<blockquote><p>וְעֹז אָבַד לְיָדוֹ שׁוֹבַב / כִּי נְעִימָה אֲבֵדָה שָׁבָה</p></blockquote>
<blockquote><p>וְעֵץ חַיִים תַּאֲוָה בָאָה:</p></blockquote>
<p>מש' יג, יב</p>
<br/>
<blockquote><p>הַמוֹן קֵדַר וְשֵׂעִיר יַכְרִית / וְעַם חוֹבַב יָבֹא בַבְּרִית</p></blockquote>
<blockquote><p>וְצוֹלֵעָה תִהְיֶה לִשְׁאֵרִית / יוֹם יֶאֱהַב אוֹתָהּ נְדָבָה</p></blockquote>
<blockquote><p>וּלְגוֹי עָצוּם הַנַּהֲלָאָה:</p></blockquote>
<p>מי' ד, ז</p>
<br/>
<blockquote><p>קִנְאָתִי, אוֹהֲבִי, תָּעִיר / וְאֵשׁ כִּידוֹד לְבָבִי תַבְעִיר</p></blockquote>
<blockquote><p>כְּיוֹם זָרַח לָהּ מִשֵּׂעִיר / כִּי עַזָּה כַמָּוֶת אַהֲבָה</p></blockquote>
<blockquote><p>וְגַם קָשָׁה כִשְׁאוֹל קִנְאָה:</p></blockquote>
<p>שה"ש ח, ו <br/></p>