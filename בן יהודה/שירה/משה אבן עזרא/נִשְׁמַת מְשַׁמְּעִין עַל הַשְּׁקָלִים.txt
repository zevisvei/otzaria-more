<h1>נִשְׁמַת מְשַׁמְּעִין עַל הַשְּׁקָלִים</h1>
משה אבן עזרא
<p>“לר' משה ן' עזרא”</p>
<p>סימן: משה</p>
<blockquote><p>נִשְׁמַת מְשַׁמְּעִין עַל הַשְּׁקָלִים מֵאָז כְּהֵעַדְתָּה</p></blockquote>
<blockquote><p>יַמְלִיכוּךָ. כִּי לְךָ מְלוּכָה יָאָתָה</p></blockquote>
<blockquote><p>תְּרַנֵּנָּה שְׂפָתַי כִּי אֲזַמְּרָה-לָךְ</p></blockquote>
<blockquote><p>:וְנַפְשִׁי אֲשֶׁר פָּדִיתָ:</p></blockquote>
<br/>
תה' עא, כג
<br/>
<blockquote><p>נִשְׁמַת שׁוֹקְלֵי כֹפֶר גֶּזַע בָּא מִבֹּא</p></blockquote>
<blockquote><p>יְשַׁבְּחוּנְךָ שׁוֹמֵר עַם קְרוֹבוֹ</p></blockquote>
<blockquote><p>פּוֹדֶה אֲדֹנָי נֶפֶשׁ עֲבָדָיו</p></blockquote>
<blockquote><p>וְלֹא יֶאְשְׁמוּ כָּל הַחֹסִים בּוֹ:</p></blockquote>
<br/>
שם לד, כג
<br/>
<blockquote><p>נִשְׁמַת הַמְשַׁלְמֵי שְׁקָלִים לְבֶדֶק הַבַּיִת וְהָעֵדוּת</p></blockquote>
<blockquote><p>יְהֹדוּךָ. וִיהַלְלוּ לְמוֹצִיא אוֹתָם לְחֵרוּת מֵעַבְדוּת</p></blockquote>
<blockquote><p>כִּי עִם אֲדֹנָי הַחֶסֶד וְהַרְבֵּה עִמּוֹ פְדוּת:</p></blockquote>
<br/>
שם קל, ז
<br/>
<blockquote><p>נִשְׁמַת פּוֹעֲלֵי רְצוֹנְךָ בְּכָל מַאֲוַיָּם</p></blockquote>
<blockquote><p>שִׁירוֹת וּזְמִירוֹת יִתְּנוּ לְאֵל מֶלֶךְ חַי וְקַיָּם</p></blockquote>
<blockquote><p>אוֹמְרִים וְאִלּוּ פִינוּ מָלֵא שִׁירָה כַיָּם: <br/></p></blockquote>