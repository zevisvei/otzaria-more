<h1>תרומה הרמנו</h1>
משה אבן עזרא
<h2 id="תְּרוּמָההֵרַמְנוּרמשהאבןעזרא">תְּרוּמָה הֵרַמְנוּ / ר' משה אבן עזרא</h2>
<p>סימן: משה</p>
<p>לשבת זכור</p>
<blockquote><p>תְּרוּמָה הֵרַמְנוּ שִׁיר לְאֵל: צָר רָדָד</p></blockquote>
<blockquote><p>וַאֲנַחְנוּ קַּמְנוּ וַנִּתְעוֹדָד:<br/> <br/><br/> מַאֲמָרִים נִמְתָּקוּ וּמַחְמַד שִׁירִים</p></blockquote>
<blockquote><p>וּזְמִירוֹת נֶחְשָׁקוּ, שׁוֹרְרוּ נְבָרִים</p></blockquote>
<blockquote><p>יוֹם שֵׁן חָרָקוּ עֲלֵיהֶם צָרִים</p></blockquote>
<blockquote><p>אָכֵן נָמַקּוּ וּבֵית צַר הֶחֳרִים</p></blockquote>
<blockquote><p>מֵיתָרָיו נִתָּקוּ וְאָהֳלוֹ שֻדָּד:<br/> <br/><br/> שֶׁבַח יִכּוֹן לְחַדֵּשׁ בְּקָהָל</p></blockquote>
<blockquote><p>וּלְאֵין נָכוֹן נְתֹן שַׁי וְיִצְהָל</p></blockquote>
<blockquote><p>וּלְהַרְחִיב מָכוֹן לְכָל גֵּר וְיֶאֱהָל</p></blockquote>
<blockquote><p>כִּי מָשׂוֹשׂ יִסְכֹּן יוֹם בּוֹ צַר נִבְהָל</p></blockquote>
<blockquote><p>וְעָם נָח וַיִּשְׁכֹּן בֶּטַח בָּדָד:<br/> <br/><br/> הָמוּ מְלָכִים וְגוֹיִם כֻּלָּם</p></blockquote>
<blockquote><p>לְאַבֵּד נְסִיכִים וְלִשְׁלֹל חֵילָם</p></blockquote>
<blockquote><p>וּמֻכִּים נְמוֹכִים הֵשַׁח קוֹלָם –</p></blockquote>
<blockquote><p>וְהוֹלְכֵי חֲשֵׁכִים הֵאִיר אָפְלָם</p></blockquote>
<blockquote><p>וּרְמָסוּם כְּדֹרְכִים יַעֲנוּ הֵידָד:<br/> <br/><br/> כַנָּה כְסוּחָה בְאֵשׁ תַּפְרִיחַ</p></blockquote>
<blockquote><p>וְעַל מֵי שִׂמְחָה וְשָׂשׂוֹן תַּצְמִיחַ</p></blockquote>
<blockquote><p>וְשֵׁם יֶלֶד שִׁפְחָה אֲשֶׁר בְּעֹז יַצְרִיחַ</p></blockquote>
<blockquote><p>יִמַּח כְּנִמְחָה צָר יוֹם הֵגִיחַ</p></blockquote>
<blockquote><p>וְשֶׁמֶשׁ זָרְחָה עָלָיו וְנוֹדַד:<br/> <br/></p></blockquote>