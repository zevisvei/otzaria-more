<h1>חוּשׁוּ תְּנוּ כָל הוֹן</h1>
משה אבן עזרא
<blockquote><p>חוּשׁוּ, תְּנוּ כָל הוֹן – וְאִם יָקָר – בְּבַת / כֶּרֶם, וְעוֹד תִּהְיוּ לְסוֹבְאִים מוֹנִים,</p> <p>וּשְׁתוּ יְמֵי וֶרֶד עֲלֵי הוֹדוֹ – וְאַל / תִּשְׁעוּ לְתוֹכָחוֹת וְרִיבֵי מוֹנִים,</p> <p>כִּי תוֹר וְעָגוּר הֶחֱלִיפוּ אֶת נְעִים / קוֹלָם לְמַעַנְכֶם עֲשֶׂרֶת מוֹנִים.</p> <p>יָמִים סְפוּרִים הֵם יְמֵי וֶרֶד, לְזֹאת / אוֹתָם עֲלֵי יַיִן הֱיוּ נָא מוֹנִים.</p></blockquote>