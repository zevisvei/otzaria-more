<h1>[מֵאָז כַּחוֹתָם עַל לֵב]</h1>
משה אבן עזרא
<blockquote><p>מֵאָז כַּחוֹתָם / עַל לֵב שָׂמַנִי</p> <p>אָכֵן בִּפְשָעַי / שָׁב שְׂנֵאַנִי</p> <p>וּבְחַדְרֵי לִבּוֹ / הֶחְבִּיאַנִי</p> <p>אָכֵן הַיּוֹם עַל / כָּל צַד הֶפְאַנִי</p> <p>מִיֵּינִי פִיו וּשְׂ- / פָתָיו הִשְׁקַנִי</p> <p>וּשְׁתוֹת מֵימֵי רוֹשׁ / כַּיּוֹם הִרְוַנִי</p> <p>נָא דַבְּרוּ לוֹ נָא / לַהֲשִׁיבַנִי</p> <p>אֵלָיו, כִּי חוֹלַת / אַהֲבָה אָנִי! <br/></p></blockquote>