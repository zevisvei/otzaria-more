<h1>ובכן על כי</h1>
יצחק אבן גיאת
<p><strong>רהיט</strong></p>
<p><strong>סימן: יצחק בר יהודה</strong></p>
<p><strong>נ</strong></p>
<blockquote><p>   עַל      יוֹצְרִי יִשְׁעִי וּכְבוֹדִי וּכְבוֹד עֶלְיוֹן</p> <p>             כִּי יַעֲמֹד לִימִין אֶבְיוֹן.</p> <p>   עַל       צֶדֶק צִוִּיתָ לִרְדֹּף לִבִּי חָפֵץ וְאוֹהֵב</p> <p>            כִּי צַדִּיק יְיָ צְדָקוֹת אָהֵב.</p> <p>215   עַל    חַסְדְּךָ וַאֲמִתְּךָ אוֹדֶה יָמַי וְשָׁנַי</p> <p>           כִּי חַסְדְּךָ לְנֶגֶד עֵינַי.</p> <p>   עַל       קֵדָר תָּשׁוּב וּתְשִׂימֵם לְמִרְמָס</p> <p>            כִּי קָמוּ בִי עֵדֵי שֶׁקֶר וְיָפֵחַ חָמָס.</p> <p>   עַל       בָּנֶיךָ תָּחֹן וְתָעֹז וּתְגַבֵּר</p> <p>220         כִּי בָאוּ בָנִים עַד מַשְׁבֵּר</p> <p>   עַל       רַחֲמֶיךָ נִשְׁעַנְנוּ לְהַחֲיוֹת לֵב נִכְאֶה</p> <p>            כִּי רָם יְיָ וְשָׁפָל יִרְאֶה.</p> <br/></blockquote>
<blockquote><p>   עַל       יְמִינִי וְאוֹנִי לֹא אֶבְטְחָה בְהִתְגַּבֵּר מוֹנֶיךָ</p> <p>            כִּי יְמִינְךָ וּזְרוֹעֲךָ וְאוֹר פָּנֶיךָ.</p> <p>225  עַל    הֲלוּמֵי גוֹלָה תוֹפִיעַ תְּבַשֵּׂר שׁוֹכְנֵי שׁוּחָה</p> <p>            כִּי הָיְתָה הָרְוָחָה</p> <p>   עַל       דְּבַר כְּבוֹד שְׁמֶךָ עָזְרֵנוּ וּתְנָה עָצְמָה וְאוֹנִים</p> <p>            כִּי דִכִּיתָנוּ בִמְקוֹם תַּנִּים.</p> <p>   עַל       הַשָּׁמַיִם רוּמָה וְהַרְאֶה לַכֹּל רוֹמְמוּתֶךָ</p> <p>230         כִּי הִגְדַּלְתָּ עַל כָּל שִׁמְךָ אִמְרָתֶךָ.</p> <br/></blockquote>