<h1>פזמון [אֵדֶר יְקָרָיו]</h1>
יצחק אבן גיאת
<p><strong>סימן: אל“ף בי”ת</strong></p>
<p><strong>כג</strong></p>
<blockquote><p>         אֵדֶר יְקָרָיו. וּפְאֵר הֲדָּרָיו. נִצָּב לְעוֹלָם</p> <p>         בְּחַדְרֵי חֲדָרָיו. חֶבְיוֹן סְתָרָיו. נִסְתָּר וְנֶעְלָם</p> <p>         גּוֹזֵר גְּזֵרָיו. וְגֵזֶר אַמָרָיו. נִצָּב לְעוֹלָם</p> <p>         דָּר בֵּין טְהוֹרָיו. וּמֵעֵין יְצוּרָיו. נִסְתָּר וְנֶעְלָם</p> <p>5          הֵיכָל דְּבִירָיו. וְשֵׁשֶׁת עַבָרָיו. נִצָּב לְעוֹלָם</p> <p>         וּמִדְּמוּת כְּפִירָיו. וְצוּרַת נְשָׁרָיו. נִסְתָּר וְנֶעְלָם</p> <p>         זִכְרוֹ פְאֵרָיו. וּשְׁמוֹ כְתָרָיו. נִצָּב לְעוֹלָם</p> <p>         חָכְָמָה אֵזוֹרָיו. וְצֶדֶק חֲגוּרָיו. נִסְתָּר וְנֶעְלָם</p> <p>         טֶרֶם יְצִירָיו. וְעוֹלָם וְגָרָיו. נִצָּב לְעוֹלָם</p> <p>10       יוֹרֶה לְזָרָיו. מֵהֶם שְׁעָרָיו. נִסְתָּר וְנֶעְלָם</p> <p>         כּוֹכְבֵי סְתָרָיו. וְהֵילֵל שְׁחָרָיו. נִצָּב לְעוֹלָם</p> <p>         לָרוֹן בְּשִׁירָיו. תָּמִיד שְׁחָרָיו. נִסְתָּר וְנֶעְלָם</p> <p>         מוּסַד הֲרָרָיו. וְתוֹכֵן עֲפָרָיו. נִצָּב לְעוֹלָם</p> <p>         נִבְכֵי נְהָרָיו. עוֹנִים זְמִירָיו. נִסְתָּר וְנֶעְלָם</p> <p>15       סְתוּמֵי מִסְתּוֹרָיו. וְסוֹדֵי חֲקָרָיו. נִצָּב לְעוֹלָם</p> <p>         עָמְדוּ סוֹפְרָיו. מִמְּצֹא סְפָרָיו. נִסְתָּר וְנֶעְלָם</p> <p>         פֶּתַח חֲצֵרָיו. לִמְבוֹא נְבָרָיו. נִצָּב לְעוֹלָם</p> <p>         צָרַר מְטָרָיו. וְעָבָיו צְרוּרָיו. נִסְתָּר וְנֶעְלָם</p> <p>         קַרוֹב לְבָרָיו. וְרֵעַ כְּשֵׁרָיו. נִצָּב לְעוֹלָם</p> <p>20       רָחוֹק לְצָרָיו. וְנִגַּשׁ לְצִירָיו. נִסְתָּר וְנֶעְלָם</p> <p>         שְׁלוּחָיו וְצִירָיו. רוּחָיו וְאוּרָיו. נִצָּב לְעוֹלָם</p> <p>         תַּכְלִית אֲמָרָיו. בְּרֵאשִׁית דְּבָרָיו. נִסְתָּר וְנֶעְלָם</p></blockquote>