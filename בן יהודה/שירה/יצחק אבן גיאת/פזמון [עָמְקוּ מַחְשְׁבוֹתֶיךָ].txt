<h1>פזמון [עָמְקוּ מַחְשְׁבוֹתֶיךָ]</h1>
יצחק אבן גיאת
<p><strong>לחן יי מלך</strong></p>
<blockquote><p>         עָמְקוּ מַחְשְׁבוֹתֶיךָ / וְעָצְמוּ נִפְלְאוֹתֶיךָ / מִי יַעֲשֶׂה כְמַעֲשֶׂיךָ וְכִגְבוּרוֹתֶיךָ</p></blockquote>
<p><strong>יח</strong></p>
<blockquote><p>         בְּשׂוּמְךָ אַיִן לְאַבְנֵי יֵש מְכוֹנָה עמקו…</p> <p>         בְּתִתְּךָ פְּלָכִים טְהֹרֵי גוּף פְּלִיאֵי תְמוּנָה ועצמו…</p> <p>         כֻּלָּם יְהַלְּלוּ לְעוֹשֶׂה הַשָּׁמַיִם בִּתְבוּנָה. מי…</p> <br/></blockquote>
<blockquote><p>         בְּהַצִּיבְךָ אֶרֶץ כַּכַּדּוּר בִּכְנַף רוּחַ נְשָׂאתוֹ עמקו…</p> <p>5        בַּהֲקִימְךָ יַמִּים מִבַּיְתָה אֶל עֵבֶר שְׂפָתוֹ ועצמו…</p> <p>         עוֹשֶׂה אֶרֶץ בְּכֹחוֹ מֵכִין תֵּבֵל בְּחָכְמָתוֹ מי…</p> <br/></blockquote>
<blockquote><p>         בְּהַקִּיפְךָ אוֹקְיָנוֹס לְכָל פֵּאָה וְצִדָּה עמקו…</p> <p>         בְּהַלְבִּישְׁךָ לוֹ חוֹל כְּתִלְבּשֶׁת אֲפֻודָּה ועצמו…</p> <p>         לַעֲשׂוֹת לָרוּחַ מִשְׁקָל וּמַיִם תִּכֵּן בַּמִּדָּה. מי…</p> <br/></blockquote>
<blockquote><p>10       בְּהִתְיַחֲדוֹ בְלִי לְהִדָּמוֹת בְּמַרְאֶה עמקו…</p> <p>         בְּהִסָּתְרוֹ מִכָּל וְרוֹאֶה וְלֹא נִרְאֶה ועצמו…</p> <p>         שְׂמֹאל בַּעֲשׂוֹתוֹ וְלֹא אֶרְאֶה. מי…</p> <br/></blockquote>
<blockquote><p>         בְּהַעֲלוֹתוֹ אֵידָיו זִרְמֵי מְצוּלוֹתָיו עמקו…</p> <p>         בְּשׂוּמוֹ בְרָקָיו שְׁלוּחֵי מִצְוֹתָיו ועצמו…</p> <p>15       בְּרָקִים לַמָּטָר עָשָׂה מוֹצֵא רוּחַ מֵאוֹצְרוֹתָיו מי….</p> <br/></blockquote>
<blockquote><p>         בַּהֲכִינוֹ לִמְחוֹז חֶפְצוֹ לִמְטַר עֻזּוֹ מְסִלּוֹת עמקו…</p> <p>         בְּפַלְּגוֹ לְשֶׁטֶף שֶׁלֹּא יְחַבֵּל אֶרֶץ תְּעָלוֹת ועצמו…</p> <p>         בַּעֲשׂוֹתוֹ לַמָּטָר חֹק וְדֶרֶךְ לַחֲזִיז קוֹלוֹת מי…</p> <br/></blockquote>
<blockquote><p>         בְּשִׁיתוֹ חשֶׁךְ לְמִסְתּוֹר וַעֲרָפֶל לְמַסְוֶה עמקו…</p> <p>20      בְּהַפְלִיאוֹ פְלָאוֹת נִלְאָה לְהַגִּידָם מְחַוֶּה ועצמו…</p> <p>         בַּעֲשׂוֹתְךָ נוֹרָאוֹת לוֹ נְקַוֶּה. מי…</p> <br/></blockquote>