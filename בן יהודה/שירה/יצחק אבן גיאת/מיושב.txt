<h1>מיושב</h1>
יצחק אבן גיאת
<p><strong>סימן: יצחק</strong></p>
<p><strong>פח</strong></p>
<blockquote><p>      אֵל שְׁעֵה וְשִׁית פִּדְיוֹם לְעָם נֶגְדְּךָ שָׁעָה</p> <p>      מִיּוֹם לְיוֹם עַד עֶשְׂרִים וְאַרְבָּעָה.</p> <br/></blockquote>
<blockquote><p>      יִמְצְאוּ חֵן הוֹדוֹת נְשָׂאתִים בְּמַעֲמָדוֹת</p> <p>      לְךָ מִנְחָה – וְחִידוֹת קֶדֶם אַבִּיעָה.</p> <br/></blockquote>
<blockquote><p>5     צוֹעֵק לְךָ לֵילָיו חַסְדְּךָ הַט אֵלָיו</p> <p>      וּבְעֵין חֵן עָלָיו מֵרוֹם הוֹפִיעָה.</p> <br/></blockquote>
<blockquote><p>      חָשַׁב מִמַּעַל יָדַע כִּי פָעַל</p> <p>      מִתְוַדֶּה אֲנִי עַל מַה לֹּא אֵדָעָה.</p> <br/></blockquote>
<blockquote><p>      קַבֵּל וּמִמּוּם שָׂא פָּנָיו וְאֶת מַשָּׂא</p> <p>10     חֲטָאִים אֲשֶׁר עָשָׂה בַּיָּם הַשְׁקִיעָה.</p> <br/></blockquote>