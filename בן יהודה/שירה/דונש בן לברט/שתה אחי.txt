<h1>שתה אחי</h1>
דונש בן לברט
<p><a href="#fn:1" id="fnref:1" title="see footnote"><sup>1</sup></a></p>
<blockquote><p>שְׁתֵה, אָחִי, וְגִיל וּצְהַל<a href="#fn:2" id="fnref:2" title="see footnote"><sup>2</sup></a></p> <p>עֲלֵי שַׁחַר כְּיָהֵל הַל<a href="#fn:3" id="fnref:3" title="see footnote"><sup>3</sup></a></p> <br/></blockquote>
<blockquote><p>וּבָא הָאוֹר בְּנֹגַהּ צִיר</p> <p>חֲתַן חֻפָּה יְפֵה מָאְהָל<a href="#fn:4" id="fnref:4" title="see footnote"><sup>4</sup></a> <a href="#fn:5" id="fnref:5" title="see footnote"><sup>5</sup></a></p> <br/></blockquote>
<blockquote><p>וְלִבְתוּלָה [תְּמִי]מָה קוּם</p> <p>וְאֵלֵינוּ בְּכוֹס תִּנְהַל<a href="#fn:6" id="fnref:6" title="see footnote"><sup>6</sup></a> <a href="#fn:7" id="fnref:7" title="see footnote"><sup>7</sup></a></p> <br/></blockquote>
<ol><li id="fn:1"><p>נדפס בשירי רשב"ג, ג, ב, כד, VII.</p> <p>בכתב יד א‘, 3702, עמ’ 93 (עיין בראש החידות).</p> <p>השיר לר‘, כי בא רצוף לחידות, שנתיחסו בכתב–יד פ’, 317: “לבן אלאבראט” ואפשר כי אינו לדונש, מאחר שביתר שיריו (ואומר אל תישן; דעה לבי) יחסו ליין שלילי ועיין ‏ למעלה בהערות לחידה ז.</p> <p>המשקל הוא המרנין. עיין ילין, עמ‘ קצ, מס’ 29.</p> <p>חרוז השיר,הל" בקמץ או בפתח. <a href="#fnref:1" title="return to body"> ↩</a></p></li> <li id="fn:2"><p>[1] וּצְהַל… הַל, א': יצהול… הול; ב"ר: וּצהֹל… הֹל. – כיהל הַל, איוב כט, ג; לא, כו. <a href="#fnref:2" title="return to body"> ↩</a></p></li> <li id="fn:3"><p>[1] השתייה בבוקר השכם מהוללת בשירת היין. <a href="#fnref:3" title="return to body"> ↩</a></p></li> <li id="fn:4"><p>[2] הכוונה לשמש ששליחו נוגה מופיע לפני זריחתו. <a href="#fnref:4" title="return to body"> ↩</a></p></li> <li id="fn:5"><p>[2] אור=שמש תרגם רס‘ג לישעיה ה, ל, וכך דונש בתשובותיו על רס"ג, מס’ 152. – בנגה–המאיר בבוקר. – ציר=שליח. – מַאְהָל, ב“ר: ”מַאְהֹל – תמונה חדשה על משקל מעצור"; א': מאהול; קלאר: מַאְהָל=אוהל, ועיין תהלים יט, ו. <a href="#fnref:5" title="return to body"> ↩</a></p></li> <li id="fn:6"><p>[3] הלבנה ככלה והשמש כחתן מתחתנים לעת שחר ובשעה זו קום, אחי, שתה שתייה ראשונה (עיין הערה נוספת לבית). <a href="#fnref:6" title="return to body"> ↩</a></p></li> <li id="fn:7"><p>[3] [תְּמִי]מָה, השלמת ב“ר [פני]מה על פי תהלים ‏ מה, יד, ותמימה ככינוי ללבנה. ובחרתי באחרון, ככינוי לירח במלואו = بدرבערבית. – תנהַל, א': תנהול: ב”ר: תנהֹל. במקרא אין בבניין קל ולדעתי כאן בהוראתה הערבית نهل = שתייה ראשונה. – קלאר: קום לקראת המשקה המגישה את כוס השחר והוא משווה לראשית המועלקה של עמר אבן כלת̇ום. <a href="#fnref:7" title="return to body"> ↩</a></p></li></ol>