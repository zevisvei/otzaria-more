<h1>[ בחלקי שמחתי]</h1>
דונש בן לברט
<br/>
<blockquote><p><a href="#fn:1" id="fnref:1" title="see footnote"><sup>1</sup></a>, <a href="#fn:2" id="fnref:2" title="see footnote"><sup>2</sup></a></p></blockquote>
<br/>
<blockquote><p>בְּחֶלְקִי שָׂמַחְתִּי / וְחָכְמָה נִמְזַחְתִּי<a href="#fn:3" id="fnref:3" title="see footnote"><sup>3</sup></a></p></blockquote>
<blockquote><p>וְאוֹתָה לָקַחְתִּי / בְּנַפְשִׁי וּלְבָבִי<a href="#fn:4" id="fnref:4" title="see footnote"><sup>4</sup></a></p> <br/></blockquote>
<blockquote><p>יְמִינָהּ תִּקְוָתִי / שְׂמֹאלָהּ הַדְרָתִי</p> <p>אֲחוֹתִי רַעְיָתִי / וְאִמִּי גַם אָבִי<a href="#fn:5" id="fnref:5" title="see footnote"><sup>5</sup></a></p> <br/></blockquote>
<blockquote><p>סְפָרֶיהָ גַּנִּי / וְטִירַת אַרְמוֹנִי</p> <p>וְשִׁירֶיהָ הוֹנִי / וְכַסְפִּי וּזְהָבִי<a href="#fn:6" id="fnref:6" title="see footnote"><sup>6</sup></a></p> <br/></blockquote>
<blockquote><p>חֲמוּדַי חוֹמְדֶיהָ / וְדוֹדַי דּוֹדֶיהָ</p> <p>וְלִי עַל בּוֹגְדֶיהָ / שְׁאָגָה כַלָּבִיא<a href="#fn:7" id="fnref:7" title="see footnote"><sup>7</sup></a></p> <br/></blockquote>
<ol><li id="fn:1"><p>בכתב יד לפי ההערה לשיר “דעה לבי”.</p> <p>נדפס על ידי י"ל דוקס, ליטראטורבלאט, IV (‎,(1843עמ‘ 232 (= ד'); צ’ פיליפובסקי, תשובות דונש על מנחם, עמ‘ 77–76 (= פ); י’ מרקוס, מזרח ומערב, כרך ד, עמ‘ 4 (= מ'); מ’ וילנסקי, שם, שם, עמ‘ 133 (ברמז); |Monatsschrift, IV (1855), עמ’ 276.</p> <p>המשקל הוא הארוך. עיין ילין, עמ‘ קפח, מס’ 7. – שוא אחרי תנועה גדולה כנח: חומְדיה ‏ (4); בוגְדיה (4). אות גרונית בשוא מרכב כנח: רעְיתי (2).</p> <p>חרוז השיר: “בי” באל"ף או בלתה ובכל בית חורזות הצלעיות.</p> <p>צורת השיר הוא מרובע.</p> <p>לפני השיר נאמר: “ולאחד שרי הדור הזה”, אולם זהו ד‘ עצמו. לפי וילנסקי הנ"ל ‏אינו לד’. מ‘ חושב, כי זהו משורר שקדם לד’ והוא היה בקי בשירי קודמיו. אולם עיין על זה בראדי, ‏ על המשקל הערבי, ספר היובל לקרויס, עמ' 126–124. סיוע לכך יש גם בבית 2, סוגר, בהשוואה לבית 15 בשיר “דבוק חתן”.</p> <p>אחרי השיר נאמר: “וכתבתי לך שלושת הבתים האחרונים” ולפנינו ארבעה בתים ומתוך הנאמר: “האחרונים” יוצא, כי זהו קטע משיר ארוך (ואולי רק רמז לבתים שכתב?). אולי הנוסח הנכון הוא: “וכתבתי לך הבתים”. לפי אברמסון הנוסח הוא, “וכתבתי לך שלשים” על־פי הכתוב במשלי כב, כ. <a href="#fnref:1" title="return to body"> ↩</a></p></li> <li id="fn:2"><p>השיר נדפס כולו גם במלון בן יהודה ערך מזח ונוסחו כנוסח הנדפס בתשובות דונש על מנחם. <a href="#fnref:2" title="return to body"> ↩</a></p></li> <li id="fn:3"><p>II חכמה נמזחתי = חכמה חגרתי לי כאזור למתני. – סוגר, קניתיה במחיר נפשי (קלאר). <a href="#fnref:3" title="return to body"> ↩</a></p></li> <li id="fn:4"><p>[1]. בחלקי שמחתי, ד‘: בחלק שממותי. – נמזחתי, פ’: נזחתי, כי כתוב שם: “בהסירו מם מזח” לפני השיר; הכותב במונטסשריפט מתנגד לדעה זו ובצדק, כי בדברי רבינו תם נשנתה תיבה זו באותו נוסח, והרי דעתו של דונש, כי השורש הוא מזח; פ‘ גם מעיד בעצמו, כי הנוסח בשלושת כתבי היד הוא: נמזחתי. מכאן שהמלים “בהסירו מם מזח” הן משובשות (אולי צ“ל ”ביסדו", כמו שמשער פ'), או שאינן מידו; ד’: במזחתי (?). – בְּנַפְשִׁי. כך פ‘ ומ’; ד': כנפשי. <a href="#fnref:4" title="return to body"> ↩</a></p></li> <li id="fn:5"><p>[2]. ואמי, ד': ואחי. – סוגר, השווה לבית 15 בשיר “דבוק חתן”. <a href="#fnref:5" title="return to body"> ↩</a></p></li> <li id="fn:6"><p>[3]. התוכן כמו בבית “וגן עדנך” בקטעים וכנראה הושפע ממנו רי“ה בשירו: ”יונה תקנן על אמיריה“. עיין בראדי, דיואן רי”ה, א, עמ' 164, שיר קי, בית ‏27 ואילך. <a href="#fnref:6" title="return to body"> ↩</a></p></li> <li id="fn:7"><p>[4]. I חוֹמְדֶיהָ, תיקון אברמסון, ובכולם: חֲמוּדֶיהָ. – III בוגדיה, ד': מגדיה. <a href="#fnref:7" title="return to body"> ↩</a></p></li></ol>