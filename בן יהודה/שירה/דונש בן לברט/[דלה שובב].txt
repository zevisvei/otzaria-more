<h1>[דלה שובב]</h1>
דונש בן לברט
<br/>
<p><a href="#fn:1" id="fnref:1" title="see footnote"><sup>1</sup></a></p>
<br/>
<blockquote><p>דְּלֵה שׁוֹבָב מִתּוֹךְ פָּחַת<a href="#fn:2" id="fnref:2" title="see footnote"><sup>2</sup></a></p></blockquote>
<blockquote><p>וְלֹא יָמוּת לַשָּׁחַת<a href="#fn:3" id="fnref:3" title="see footnote"><sup>3</sup></a></p> <br/></blockquote>
<blockquote><p>נְתֹץ עַלְוָן וּמָנָחַת<a href="#fn:4" id="fnref:4" title="see footnote"><sup>4</sup></a></p></blockquote>
<blockquote><p>שְׁפוֹ הַשְׁפֵּל וּבְנֵי נָחַת</p> <br/></blockquote>
<blockquote><p>רְאֵה כִּי צַר לְבֵן נֶעְצָר<a href="#fn:5" id="fnref:5" title="see footnote"><sup>5</sup></a></p></blockquote>
<blockquote><p>וְיֵשַׁע עֹז תְּנָה מִבְצָר<a href="#fn:6" id="fnref:6" title="see footnote"><sup>6</sup></a></p> <br/></blockquote>
<blockquote><p>שְׁמַע קוֹלִי מִן הַמֵּצַר</p> <p>הָבָה לָנוּ עֶזְרָה מִצָּר<a href="#fn:7" id="fnref:7" title="see footnote"><sup>7</sup></a></p> <br/></blockquote>
<blockquote><p>5 וּמְרוֹם הַר וְהַלְּבָנוֹן<a href="#fn:8" id="fnref:8" title="see footnote"><sup>8</sup></a></p></blockquote>
<blockquote><p>חַדֵּשׁ חִישׁ הֲרֹס פִּינֹן</p> <br/> <p>כְּבוֹדְךָ חוּס וְהָכֵן גָּנוֹן</p> <p>יֶשַׁע הָבֵא שְׁלַח יִנּוֹן<a href="#fn:9" id="fnref:9" title="see footnote"><sup>9</sup></a></p> <br/> <p>צְבִי שָׁלֵם וְהָאְדָנִים<a href="#fn:10" id="fnref:10" title="see footnote"><sup>10</sup></a></p> <p>עַמּוּד בֹּעַז וְסַהְרוֹנִים<a href="#fn:11" id="fnref:11" title="see footnote"><sup>11</sup></a></p> <br/> <p>דְּבִיר הָקֵם וּפַעְמוֹנִים<a href="#fn:12" id="fnref:12" title="see footnote"><sup>12</sup></a></p> <p>מְנַחֵם שְׁלַח לַבָּנִים</p> <br/> <p>דְּעָה חָכְמָה לְנַפְשֶׁךָ</p> <p>וְהִיא כֶתֶר לְרֹאשֶׁךָ<a href="#fn:13" id="fnref:13" title="see footnote"><sup>13</sup></a></p> <br/></blockquote>
<blockquote><p>10 נְצֹר מִצְוַת קְדוֹשֶׁךָ<a href="#fn:14" id="fnref:14" title="see footnote"><sup>14</sup></a></p> <p>שְׁמֹר שַׁבַּת קָדְשֶׁךָ<a href="#fn:15" id="fnref:15" title="see footnote"><sup>15</sup></a></p> <br/></blockquote>
<ol><li id="fn:1"><p>בכתב יד של מחזור ויטרי במוזיאום הבריטי, קטלוג, 655, עמ‘ 673. ואינו בכתב יד אוקספורד. עי’ קטלוג 1100, עמ' 308.</p> <p>נדפס במחזור ויטרי, עמ‘ 178. נזכר בצונץ, Literaturgeschichte, עמ’ 681.</p> <p>זמירות לשבת.</p> <p>המשקל הוא המרנין. עיין ילין, עמ‘ קצ, מס’ 29. על הסטיות במשקל עיין להלן.</p> <p>חרוזה מיוחדת לכל שני בתים וכך בשיר “דרור יקרא”. השיר לא נדפס ברווחים כראוי אחרי הבתים 2; 4; 6; 8.</p> <p>השיר מיוחס לדונש על פי האקרוסטיכון, הנמצא כאן פעם אחת בשני הבתים הראשונים ופעם אחת בשני הבתים האחרונים. צונץ ודוידזון מיחסים אותו לדונש בן לבראט ואינם מנמקים את דעתם. הנימוקים שיש להביא לבעלות דונש הם: א) במחזור ויטרי רשום ממעל לו: “דונש בן לברט” (לפי ווילנסקי, מזרח ומערב, ד, עמ' 132, רשם זאת המו"ל, אולם מנין לו זאת?). ב) הכינויים לנוצרים</p> <p>נמצאים בשיר יהודי בן ששת, תלמיד דונש, 15, בית 146 (בית זה נדפס גם בקובץ שירי דונש על ידי כהנא, עמ' 14), וכידוע הושפע מאוד תלמיד זה משירת רבו וקשה לראות בזה השפעת יהודי בן ששת על משורר מאוחר. ג) הסטיות במשקל: אות נחה בסוף המלה כשוא נע: ימותְ (1); והלבנוןְ (5); גנוןְ (6); שלחְ (8); שבתְ (10). — תנועה כשוא נע: מִתוךְ (1) וּבְנֵי (2); מִן (4) הָבה (4); עֶזְרה (4); עַמוד (7). — שוא נח כתנועה: ומְרום (5). <a href="#fnref:1" title="return to body"> ↩</a></p></li> <li id="fn:2"><p>שובב =ישראל, על פי יר' ג, יד. <a href="#fnref:2" title="return to body"> ↩</a></p></li> <li id="fn:3"><p>סוגר, ישעיה נא, יד. <a href="#fnref:3" title="return to body"> ↩</a></p></li> <li id="fn:4"><p>השמות הפרטיים בני עשו = הנוצרים. עין בר' לו, כג, יג. השווה בית 5–6 דרור יקרא ואדום עקר. <a href="#fnref:4" title="return to body"> ↩</a></p></li> <li id="fn:5"><p>בן נעצר = היושב במאסר על פי יר‘ לט טו המתפלל לה’. ועין ריב"ג המפרש כך שמואל־א כא ח. <a href="#fnref:5" title="return to body"> ↩</a></p></li> <li id="fn:6"><p>סוגר, ירמיה ו, כז. <a href="#fnref:6" title="return to body"> ↩</a></p></li> <li id="fn:7"><p>דלת, תהלים כז, ז; קיח, ה. — סוגר, ס, יג. ואולי צ"ל: הָבָה לָּנוּ עֶזְרָת מִצָּר ובלשון פסוק לא הקפיד על המשקל. <a href="#fnref:7" title="return to body"> ↩</a></p></li> <li id="fn:8"><p>ומרום הר = הר המוריה. פינון – מבני עשו. עיין בר' לו, מא. <a href="#fnref:8" title="return to body"> ↩</a></p></li> <li id="fn:9"><p>ינון = המשיח. תהלים עב, יז. ועיין סנהדרין צח, ב. <a href="#fnref:9" title="return to body"> ↩</a></p></li> <li id="fn:10"><p>צבי = ארץ הקדש. שלם = ירושלים בר‘ יד, יח. והאדנים = המשכן = בבית המקדש. שמ’ כו, יט. עמוד בעז = בבית המקדש, מלכים־א ז, ב. סהרונים = עטרות חתנים. על־פי ירושלמי סוטה, פרק ט, הלכה טו. <a href="#fnref:10" title="return to body"> ↩</a></p></li> <li id="fn:11"><p>וסהרונים. אברמסון מפרש: כותרות העמודים (מלכים א ז, ועי' רד"ק). <a href="#fnref:11" title="return to body"> ↩</a></p></li> <li id="fn:12"><p>דביר = בית המקדש. פעמונים = הכהן הגדול, שמ' כח, לג. מנחם = משיח. עיין סנהדרין צח, ב. <a href="#fnref:12" title="return to body"> ↩</a></p></li> <li id="fn:13"><p>משלי כד, יד. — והיא במחזור ויטרי: ויהי נגד המשקל. <a href="#fnref:13" title="return to body"> ↩</a></p></li> <li id="fn:14"><p>סוגר, שמ‘ טז, כג — דלת, במחזור ויטרי: “נטור מצוה לדורשיך” ופירושה: לה’ הדורש טובתך. — קדשך. בֶר ב“דרור יקרא” תיקן לְקָדְשֶׁךָ כדי להתאים למשקל . <a href="#fnref:14" title="return to body"> ↩</a></p></li> <li id="fn:15"><p>סוגר, עיין דעה לבי, בית 40. יש שצירפו את שני הבתים האחרונים לסוף דרור יקרא ואין להכריע באיזה שיר הם מקוריים, אף כי אני נוטה לראותם כחלק מ“דלה שובב”. כך גם י‘ מרקוס, מזרח ומערב, ד, עמ’ 3, הערה 2. <a href="#fnref:15" title="return to body"> ↩</a></p></li></ol>