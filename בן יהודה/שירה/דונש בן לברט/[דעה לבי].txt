<h1>[דעה לבי]</h1>
דונש בן לברט
<br/>
<blockquote><p><a href="#fn:1" id="fnref:1" title="see footnote"><sup>1</sup></a></p></blockquote>
<br/>
<blockquote><p>דְּעֶה לִבִּי חָכְמָה<a href="#fn:2" id="fnref:2" title="see footnote"><sup>2</sup></a> / וּבִינָה וּמְזִמָּה</p> <p>נְצֹר דַּרְכֵי עָרְמָה<a href="#fn:3" id="fnref:3" title="see footnote"><sup>3</sup></a> / שְׁמַע הַמּוּסָרִים</p> <br/> <p>וְהַצֶּדֶק בַּקֵּשׁ / וְאַל תִּהְיֶה עִקֵּשׁ</p> <p>עֲבוּר לֹא תִּוָּקֵשׁ<a href="#fn:4" id="fnref:4" title="see footnote"><sup>4</sup></a> / כְּלִבּוֹת הַמּוֹרִים<a href="#fn:5" id="fnref:5" title="see footnote"><sup>5</sup></a></p> <br/> <p>הֲגֵה תָמִיד לַעְנוֹת / תְּשׁוּבוֹת מוּכָנוֹת</p> <p>צְרוּפוֹת וּבְחוּנוֹת / כְּזָהָב בַּכּוּרִים<a href="#fn:6" id="fnref:6" title="see footnote"><sup>6</sup></a></p> <br/> <p>הֱיֵה חַי תָּמִיד עֵר / וּבִתְנוּמוֹת גּוֹעֵר<a href="#fn:7" id="fnref:7" title="see footnote"><sup>7</sup></a></p> <p>בְּיַעַן אַתְּ שׁוֹעֵר<a href="#fn:8" id="fnref:8" title="see footnote"><sup>8</sup></a> / לְרוּחוֹת וּבְשָׂרִים<a href="#fn:9" id="fnref:9" title="see footnote"><sup>9</sup></a></p> <br/></blockquote>
<blockquote><p>[5] וְאַל תִּתְאַו חָמַר / זְמָן אָרֹךְ נִשְׁמָר</p> <p>וְרֵיחוֹ לֹא נָמַר / כְּשָׁקַט בִּשְׁמָרִים<a href="#fn:10" id="fnref:10" title="see footnote"><sup>10</sup></a> <a href="#fn:11" id="fnref:11" title="see footnote"><sup>11</sup></a></p> <br/> <p>שְׁתוֹהוּ לָרַהַב<a href="#fn:12" id="fnref:12" title="see footnote"><sup>12</sup></a> / בְּכוֹסוֹת הַזָּהָב</p> <p>וְלִרְאוֹת לוֹ לַהַב / בְּכוֹסוֹת סַפִּירִים<a href="#fn:13" id="fnref:13" title="see footnote"><sup>13</sup></a></p> <br/> <p>וּמַאְכַל מַשְׁמַנִּים / וּמִינֵי מַעְדַּנִּים</p> <p>בְּצֵל נִטְעֵי גַנִּים / מְסֻבִּים בַּנְּהָרִים<a href="#fn:14" id="fnref:14" title="see footnote"><sup>14</sup></a></p> <br/> <p>לְמַרְאֵה נֶחְמָדִים / כְּפָרִים וּמְגָדִים<a href="#fn:15" id="fnref:15" title="see footnote"><sup>15</sup></a></p> <p>כְּרִמּוֹן וּשְׁקֵדִים / וְזֵיתִים וּתְמָרִים<a href="#fn:16" id="fnref:16" title="see footnote"><sup>16</sup></a></p> <br/> <p>וְלֹא בָתֵּי מִדּוֹת / וְשִׁדָּה עִם שִׁדּוֹת<a href="#fn:17" id="fnref:17" title="see footnote"><sup>17</sup></a></p> <p>מְקֻטָּרוֹת קִדּוֹת / וְקָנֶה עִם מֹרִים</p> <br/></blockquote>
<blockquote><p>[10] וְגֻלּוֹת נִנְעָלוֹת / וּמִקְוֹת וּתְעָלוֹת</p> <p>עֲלֵיהֶן אַיָּלוֹת / כְּאֵילוֹת הַיְעָרִים<a href="#fn:18" id="fnref:18" title="see footnote"><sup>18</sup></a></p> <br/></blockquote>
<blockquote><p>בְּכָל עוֹנוֹת עוֹרְגוֹת / וְאֵין לָהֶן פּוּגוֹת</p> <p>לְרַוּוֹת הָעְרוּגוֹת / בְּמַיִם מֻגָּרִים<a href="#fn:19" id="fnref:19" title="see footnote"><sup>19</sup></a></p> <br/> <p>לְהָצִיץ נִצָּנִים / שְׁחוֹרִים וּלְבָנִים</p> <p>וְצִיצִים כַּשָּׁנִים / בְּרָאשֵׁי הָאְמִירִים<a href="#fn:20" id="fnref:20" title="see footnote"><sup>20</sup></a></p> <br/> <p>הֲלֹא זֶה הַתֵבֵל / לְשַׁחַת וָחֵבֶל</p> <p>וְשִׂמְחָתוֹ אֵבֶל / וּמַמְתַּקָּיו מָרִים<a href="#fn:21" id="fnref:21" title="see footnote"><sup>21</sup></a></p> <br/> <p>וְרֹאשׁוֹ בַּהְנָחָה / וְסוֹפוֹ לַאְנָחָה</p> <p>וְשִׂיחַ וּצְוָחָה / וְשָׁאוֹן וּשְׁבָרִים<a href="#fn:22" id="fnref:22" title="see footnote"><sup>22</sup></a></p> <br/></blockquote>
<blockquote><p>[15] וְלַבֵּן אַל תִּתְרָע / אֲשֶׁר מוּסָר יִפְרָע</p> <p>וְהָרוּחוֹת יִזְרַע / וְסוּפוֹת לוֹ פוֹרִים<a href="#fn:23" id="fnref:23" title="see footnote"><sup>23</sup></a></p> <br/> <p>בְּמֵרַע אַל תִּתְחָר / וְדַרְכּוֹ אַל תִּבְחָר</p> <p>בְּלֵיל פֹּה, וּבְמָחָר / מְקֻמָּט בִּקְבָרִים<a href="#fn:24" id="fnref:24" title="see footnote"><sup>24</sup></a></p> <br/> <p>וְהִתְחַר בַּיָּרֵא / וְקַנֵּא בַּמּוֹרֶה<a href="#fn:25" id="fnref:25" title="see footnote"><sup>25</sup></a></p> <p>תְּעוּדַת הַבּוֹרֵא / וּמַעְגַּל מֵישָׁרִים</p> <br/> <p>וְהוֹדֵה הַיּוֹצֵר / לְבָבוֹת, הַנּוֹצֵר<a href="#fn:26" id="fnref:26" title="see footnote"><sup>26</sup></a></p> <p>נְפָשׁוֹת, הַבּוֹצֵר / לְרוּחוֹת כַּבִּירִים</p> <br/> <p>בְּשִׁירִים נִשְׁקָלִים / חֲדָשִׁים נִסְגָּלִים<a href="#fn:27" id="fnref:27" title="see footnote"><sup>27</sup></a></p> <p>בְּמִבְטָא נִגְבָּלִים / זְקוּקִים נֶחְקָרִים</p> <br/></blockquote>
<blockquote><p>[20] וְשִׂים שִׁיר לִתְהִלָּה / לְהַשַּׂר רֹאשׁ כַּלָּה<a href="#fn:28" id="fnref:28" title="see footnote"><sup>28</sup></a></p></blockquote>
<blockquote><p>אֲשֶׁר כָּלִיל כִּלָּה / גְּדוּדֵי הַזָּרִים<a href="#fn:29" id="fnref:29" title="see footnote"><sup>29</sup></a> <a href="#fn:30" id="fnref:30" title="see footnote"><sup>30</sup></a></p> <br/> <p>פְּאֵר וָהוֹד חָבַשׁ / וְיֵשַׁע אֵל לָבַשׁ</p> <p>וְלַזֵּדִים כָּבַשׁ<a href="#fn:31" id="fnref:31" title="see footnote"><sup>31</sup></a> / עֲשָׂרָה מִבְצָרִים<a href="#fn:32" id="fnref:32" title="see footnote"><sup>32</sup></a></p> <br/> <p>וְהִרְבָּה הַזָּמִיר / בְּשַׁיִת וָשָׁמִיר</p> <p>וְהוֹבִיל בֶּן רַדְמִיר<a href="#fn:33" id="fnref:33" title="see footnote"><sup>33</sup></a> / וְשָׂרִים וּכְמָרִים<a href="#fn:34" id="fnref:34" title="see footnote"><sup>34</sup></a></p> <br/> <p>גְּבִיר גִּבּוֹר מֶלֶךְ / הֱבִיאוֹ כַהֵלֶךְ</p> <p>וּמַחְזִיק בַּפֶּלֶךְ / לְעַם הֵם לוֹ צָרִים<a href="#fn:35" id="fnref:35" title="see footnote"><sup>35</sup></a> <a href="#fn:36" id="fnref:36" title="see footnote"><sup>36</sup></a></p> <br/></blockquote>
<blockquote><p>וּמָשַׁךְ הַשּׁוֹטָה / זְקֵנָתוֹ טוֹטָה<a href="#fn:37" id="fnref:37" title="see footnote"><sup>37</sup></a></p> <p>אֲשֶׁר הָיְתָה עוֹטָה / מְלוּכָה כִגְבָרִים<a href="#fn:38" id="fnref:38" title="see footnote"><sup>38</sup></a></p> <br/></blockquote>
<blockquote><p>[25] בְּכֹחַ חָכְמוֹתָיו / וּמָעוֹז עָרְמוֹתָיו<a href="#fn:39" id="fnref:39" title="see footnote"><sup>39</sup></a></p> <p>וְרֹב תַּחְבּוּלוֹתָיו / בְּחֵלֶק מַאְמָרִים</p> <br/> <p>לְאֻמִּים יֶחְפָּזוּן / וְעַמִּים יִרְגָּזוּן</p> <p>לְפַחְדּוֹ יֵרָזוּן / בְּנַפְשָׁם גִּבּוֹרִים<a href="#fn:40" id="fnref:40" title="see footnote"><sup>40</sup></a></p> <br/> <p>וְכָל מֶלֶךְ יֶחְרַד / וּמִכִּסְאוֹ יֵרַד</p> <p>וְאֵלָיו לִסְפָרַד / מְשִׁיבִים אֶשְׁכָּרִים<a href="#fn:41" id="fnref:41" title="see footnote"><sup>41</sup></a></p> <br/> <p>מְשִׁיבֵי הַטַּעַם / בְּעֶבְרָה וָזַּעַם</p> <p>וּבִפְנֵיהֶם רַעַם / וְכֵן הָאַדִּירִים<a href="#fn:42" id="fnref:42" title="see footnote"><sup>42</sup></a></p> <br/> <p>בְּעָז מַלְכּוֹ כִלָּם / בְּטַעְמוֹ הִפִּילָם</p> <p>וְלִשְׁאוֹל הִשְׁפִּילָם / כְּרֵיקִים וַחְסֵרִים<a href="#fn:43" id="fnref:43" title="see footnote"><sup>43</sup></a></p> <br/></blockquote>
<blockquote><p>[30] בְּמִזְרָח וּבְמַעְרָב / שְׁמוֹ גָּדוֹל וָרָב<a href="#fn:44" id="fnref:44" title="see footnote"><sup>44</sup></a></p> <p>וּבֵית עֵשָׂו וַעְרָב / בְּחַסְדּוֹ נִדְבָּרִים</p> <br/> <p>לְעַמּוֹ טוֹב דּוֹרֵשׁ / וְקָמֵיהֶם גּוֹרֵשׁ<a href="#fn:45" id="fnref:45" title="see footnote"><sup>45</sup></a></p> <p>וְשׁוֹבֵר רַע חוֹרֵשׁ / וְגוֹזֵר מִתְגָּרִים</p> <br/> <p>לְרַבִּים הוּא חָבֵר / וְעַל פִּשְׁעָם עוֹבֵר</p> <p>וּבַנַּחַת דּוֹבֵר / בְּשִׁבְתּוֹ בִשְׁעָרִים<a href="#fn:46" id="fnref:46" title="see footnote"><sup>46</sup></a></p> <br/> <p>וְהוּא לָאֶבְיוֹנִים / כְּמוֹ אָב לַבָּנִים</p> <p>וְכַפָּיו כַּעְנָנִים / לְעוֹרְכֵי הַשִּׁירִים<a href="#fn:47" id="fnref:47" title="see footnote"><sup>47</sup></a></p> <br/> <p>בְּזָהָב וּכְתָמִים / וְשֹׁהַם וּלְשָׁמִים</p> <p>בְּחֹרֶף מַגְשִׁימִים / וְקַיִץ מַמְטִירִים<a href="#fn:48" id="fnref:48" title="see footnote"><sup>48</sup></a></p> <br/></blockquote>
<blockquote><p>[35] וְלִבְנֵי הַתּוֹרָה / יְשׁוּעָה גַם אוֹרָה</p> <p>וְהוֹנוֹ אֶל סוּרָא / יְשֻׁלַּח בִּסְפָרִים<a href="#fn:49" id="fnref:49" title="see footnote"><sup>49</sup></a> <a href="#fn:50" id="fnref:50" title="see footnote"><sup>50</sup></a></p> <br/> <p>לְהוֹרוֹתָם חֻקִּים / כְּנֹפֶת נִמְתָּקִים</p> <p>וְדִינִים צַדִּיקִים / בְּרוּרִים וִישָׁרִים<a href="#fn:51" id="fnref:51" title="see footnote"><sup>51</sup></a></p> <br/> <p>וּבִרְאוֹתִי חֶמְדּוֹ / בְדַת אֵל וּבְפַחְדּוֹ</p> <p>אֲנִי דוּנָשׁ עַבְדּוֹ / צְעִיר כָּל הַמּוֹרִים<a href="#fn:52" id="fnref:52" title="see footnote"><sup>52</sup></a></p> <br/> <p>הֲשִׁיבוֹתִי סֵפֶר / עֲלֵי פוֹתֵר, מֵפֵר</p> <p>לְכָל אִמְרֵי שֶׁפֶר / בְּמִלִּים נֶחְבָּרִים<a href="#fn:53" id="fnref:53" title="see footnote"><sup>53</sup></a></p> <br/> <p>בְּרֹאשׁוֹ שִׁירִי לוֹ / בְּמִקְצָת מַהְלָלוֹ</p> <p>בְּחַסְדּוֹ וּבְגָדְלוֹ / עֲלֵי כָל הַשָּׂרִים<a href="#fn:54" id="fnref:54" title="see footnote"><sup>54</sup></a></p> <br/> <p>וְהוּא כֶתֶר סִפְרִי / וְהַמֵּקִים פִּשְׁרִי<a href="#fn:55" id="fnref:55" title="see footnote"><sup>55</sup></a></p> <p>וְהַמֵּרִים זִכְרִי / עֲלֵי כָל הַשָּׁרִים</p> <br/> <p>וְאַחְרָיו זֶה הַשִּׁיר / אֲשֶׁר עַתָּה אָשִׁיר</p> <p>לְפַתַּח וּלְהַיְשִׁיר / דְּרָכִים הַכְּשֵׁרִים<a href="#fn:56" id="fnref:56" title="see footnote"><sup>56</sup></a></p> <br/></blockquote>
<ol><li id="fn:1"><p>רשומים אצלי כעשרה כתבי יד מתשובות דונש על מנחם, אולם איני בטוח אם בכל אחד מהם נמצא שירו זה. פ‘ הדפיס את השיר לפי שלושה כתבי יד: המוזיאום הבריטי, מס’ 951<sup>4</sup>; הספריה על שם בודלי, מס‘ 1449<sup>2</sup>, שצילומו נמצא בידי (= כי"א); ליידן לפי העתקה של דוקס שעברה לרפאל קירכהיים וממנו לפ’. לפי נוסח ליידן הדפיס גם ד' בעצמו (עיין להלן).</p> <p>נדפס ע“י דוקס, ליטרטורבלט, IV (1843), עמ‘ 228–229 (= ד'); פירסט, שם, עמ’ 411 חמשת הבתים הראשונים שנית ( = פי'); שד”ל, כרם חמד, שנה ז (תרמ"ג), עמ‘ 79–80 (שמונה בתים); אוהב גר לוצאטו, Notice, פריס 1852, עמ’ 63–66 (= א'); קימפף, NP, פראג 1853, עמ‘ 175–176, תשעה בתים בלתי רצופים) (=ק'); צ’ פיליפובסקי, תשובות דונש על מנחם, לונדון 1855, עמ‘ 1–2 (= פ'); גרץ, לקט שושנים, ברסלאו 1862, עמ’ 19–22 (=ג'); ד‘ כהנא, קובץ שירי דונש, וורשה תרנ"ד, עמ’ 27–40 (= כ'); ח‘ בראדי, שער השיר, לייפציג 1905, עמ’ 3–5 (= ב'); י“ח טביוב, אוצר השירה והמליצה, תל־אביב תרפ”ט, עמ‘ 6–7 (תשעה עשר בתים בלתי רצופים) (= ט'); בתים שונים נמצאים בתשובות תלמידי מנחם, עמ’ 23–26; 49–50; הרקמה, מהד‘ קירכהיים, עמ’ 9; 11; בתים 2; 5; ד‘ ילין, לתורת המליצה בתנ“ך והשירה העברית בספרד, ירושלים תרצ”ט, עמ’ 219, שישה בתים (5;7; 20; 27; 37–38), י‘ זמורה, שיר ופולמוס על־פי נוסח כ’. נזכר גם בתחכמוני, מהדורת קאמינקא, עמ' 476.</p> <p>השיר לדונש בן לבראט — למד מעניינו. האקרוסטיכון: דונש. שד"ל היה מסופק, אם השיר היה קשור בתשובותיו.</p> <p>המשקל הוא הארוך. עיין ילין, עמ‘ קפט, מס’ 7. — שוא אחרי תנועה גדולה כנח: עורְגות (11). גרונית בשוא מורכב כנח שתים עשרה פעם.</p> <p>חרוז השיר: “רים”, ובכל בית חורזות שלוש הצלעיות (על התופעות בחרוזות אלו עיין הקדמה).</p> <p>תשעה עשר הבתים הראשונים הם על נושא כללי, בקשת החכמה ויראת ה‘ ונגד שתיית היין ובית עשרים הוא בית המעבר לנושא העיקרי של השיר, תהילת חסדאי אבן שפרוט. על מסיבת היין ומעלותיו עיין י"נ שמחוני, זמירות היין לרבי שמואל הנגיד, איים, לונדון 1928, עמ’ 92–121.</p> <p>השיר נתחבר אחרי שנת תשי"ח (=958), כי נזכר בו המאורע של המלך סנשו בן רדמיר וזקנתו טוטה ומאורע זה היה בשנה זו. <a href="#fnref:1" title="return to body"> ↩</a></p></li> <li id="fn:2"><p>דְּעֶה, שד"ל, א‘ וק’: דְּעָה; כ‘: דְּעֵה. — ובינה ד’: ודעת. <a href="#fnref:2" title="return to body"> ↩</a></p></li> <li id="fn:3"><p>ערמה = חכמה מש' א, ד. <a href="#fnref:3" title="return to body"> ↩</a></p></li> <li id="fn:4"><p>עיין הרקמה, הוצ‘ קירכהיים, עמ’ 9. — III עבור = בעבור. עיין צונץ, Synagogale Poesie, עמ‘ 121. — לא, פ’: ואל; כי"א ק‘: אל. — תוקש, ד’: תנקש. — כלבות, ד‘: אל בית; פי’: אלי בית; הרקמה, פ‘, כ’ וב‘: בלבות. בית זה נדפס גם על ידי האטרמן, Die hebraische Verskunst, עמ’ 46. <a href="#fnref:4" title="return to body"> ↩</a></p></li> <li id="fn:5"><p>סוגר כדי שלא תיכשל בלהבות החכמים, אבות ב, י (כ‘ וב’), או כדי שלא תיכשל כלבות המורדים, שיקבלו את ענשם (ב‘ וט’) לפירוש הראשון הנוסח הוא: “בְּלַבּוֹת” עיין הערות. <a href="#fnref:5" title="return to body"> ↩</a></p></li> <li id="fn:6"><p>תת"מ, עמ‘ 26. — I משלי טו, כח. — הֲגֵה, א’ ו ב‘: הֱגֵה; ד’: הוגה. — II מוּכָנוֹת ד‘: מובנות. — סוגר, פ’: ובחינות כזהב ברורים. — IV לדורש החכמות, בית 81 IV. <a href="#fnref:6" title="return to body"> ↩</a></p></li> <li id="fn:7"><p>הילחם בתאוות, עיין לדורש החכמות, בית 1. <a href="#fnref:7" title="return to body"> ↩</a></p></li> <li id="fn:8"><p>כי אתה שומר = (שוער), מלכים־ב ז, י; דברי הימים־א ט, כד. <a href="#fnref:8" title="return to body"> ↩</a></p></li> <li id="fn:9"><p>לדורש החכמות, בית 1. — II וְהַתַּאְוֹת כך בכולם, ואולי צ"ל: וּבַתַּאְוֹת או: וּבַתְּמוּנוֹת. — II בְּיַעַן פ‘: ביער. — אַתְּ בד’ חסר והעיר פי': הבית לקוי. <a href="#fnref:9" title="return to body"> ↩</a></p></li> <li id="fn:10"><p>סוגר, כיין ששקט על שמריו וטעמו עמד בו, יר‘ מח, יא. כ’: כיין פשוט “רק שתה היין הטוב במדה קטנה מעט מעט בכל פעם לרהב”… <a href="#fnref:10" title="return to body"> ↩</a></p></li> <li id="fn:11"><p>הרקמה, מהדורת קירכהיים, עמ‘ 11. — I חָמֶר כך כ’ על פי דברים לב, יד, והחריזה על יסוד האימאלה, ונכון יותר: חָמַר וכך א‘, ב’, ט‘ וילין; פי’: חָמָר, וכך בן יהודה במלונו, ערך חֶמֶר. — אָרֹךְ, א‘ וד’: אָרוּךְ. חָמַר, וילנסקי, הרקמה, עמ‘ מו: חֵמָר, ולא ביאר כוונת הבית. IV ירמיה מח, יא. — כְּשָׁקַט, א’, ד‘, ג’, ב‘, כ’ וט‘: כְּשׁוֹקט; ד’ ופ‘: משוקט; בכי“א: המי”ם והוי“ו בשורוק — תיקון קורא. עיין תת”מ, עמ’ 49–50. שימוש זה נמצא גם בשיר דונש, הימים בחצים, בית שני. זהו מדרך הפיטנים. עיין הקליר, מבחר השירה, עמ‘ 44; קלאר, בן אשר, תרביץ, יד (תש"ג), עמ’ 163, הערה 53. — בִּשְׁמָרִים, כ‘ וט’: בַּשְּׁמָרִים, והעיר ב': לצורך המשקל. <a href="#fnref:11" title="return to body"> ↩</a></p></li> <li id="fn:12"><p>כדי שיוסיף לך כוח, שהוא אחת ממעלותיו של היין. תהלים קלח, ג. עיין מחברת מנחם וריב“ג. – הצלעית נמשכת לראש הבית הקודם: ואל תתאו… שתותו. כ' מוציאו מפשוטו ודורשו: ”כי רצה מנחם חיש ובזמן מצער לאסוף ולבאר כל השרשים… אבל נחוץ לזה לב מתנה וזמן ארוך". <a href="#fnref:12" title="return to body"> ↩</a></p></li> <li id="fn:13"><p>I שְׁתוֹתו, ד‘: שתהו; כ’: שְׁתֵהו; כי"א, א‘, פ’, ג‘ וט’: שתוהו; לפי ב‘ רק בג’ נוסח זה. — וְלִרְאוֹת לו ד‘ ופ’: להראות בו. <a href="#fnref:13" title="return to body"> ↩</a></p></li> <li id="fn:14"><p>תת"מ, עמ‘ 24. — I מַשְׁמַנִּים, א’: מִשְׁמַנִּים. — III נִטְעֵי, ד‘: נטו (?).— IV מְסֻבִּים, ילין: מרבים (טעות דפוס?). — בַּנְהָרִים או בַּנְּהָרִים רק ב’: בִּנְהָרִים. <a href="#fnref:14" title="return to body"> ↩</a></p></li> <li id="fn:15"><p>לפי כי“א ”בכדים“ במ' ”כפרים" = למראה היין בכד והפירות. <a href="#fnref:15" title="return to body"> ↩</a></p></li> <li id="fn:16"><p>I בראשית ב, ט. — כְּפָרִים, פ‘: כבדים; כי"א: בכדים ועי’ בביאור לבית. — כרמון, כי"א: ברימון — מתאים לנוסח בכדים. <a href="#fnref:16" title="return to body"> ↩</a></p></li> <li id="fn:17"><p>I ולפי כ‘: “כונת דונש כי ליין אשר זמן ארוך נשמר יש לו עוד שתי מדות…” ונראה יותר נוסח “ולא”, וכך בכולם, ויהיה הבית המשך “ואל תתאו חמר… ולא בתי מדות”. — II קהלת ב, ח, וכנראה נתכוון ד’ לארמונות. מנחם במחברתו: “עניין תענוג המה”. כ' מביא מרד“ק בספר השרשים ”ופירשו בו הגאונים שהוא כלי לנגון“ ואינו מתאים לסוגר. ריב”ג: “כבודה וכבודות”. —IV מרים לשון רבים לצורך החרוז. <a href="#fnref:17" title="return to body"> ↩</a></p></li> <li id="fn:18"><p>שיה"ש ד, יב. — גלות עיין מחברת מנחם. פ‘: וגילות. — ננעלות, ד’: נבעלות. — II ותעלות, פ‘: ותועלות. — III אַיָּלוֹת, כ’: הָאֵלוֹת = עצים, — כְּאֵילוֹת, א‘ וט’: כְּאַיְלוֹת; פ': באיילות. <a href="#fnref:18" title="return to body"> ↩</a></p></li> <li id="fn:19"><p>תהלים מב, ב. — I עונות ד‘, פ’ וכ‘: עתות; כי"א עיתות. — II עורגות, פ’: ערוגות. — להן, בכולן פרט לד': להם. <a href="#fnref:19" title="return to body"> ↩</a></p></li> <li id="fn:20"><p>בכולם: להציץ; ד‘: להוציא; פ’: לקצץ; כי“א להיניץ או להציץ (על פי שיר השירים ז, יג), והביא פסוק זה באחת מתשובותיו על מנחם, עמ' 26: ”נע ונד". — II שחורים, פ‘: שחורות. —IV בְּרָאשֵׁי, ד’: בראש נגד המשקל. <a href="#fnref:20" title="return to body"> ↩</a></p></li> <li id="fn:21"><p>I ההבל, כ‘: התבל, והתנגד לתיקונו ב’. — II וָחֵבֶל, א‘ וכ’: וָחֶבֶל. — III אבל, ד': ואבל. <a href="#fnref:21" title="return to body"> ↩</a></p></li> <li id="fn:22"><p>תת“מ, עמ‘ 24. — I — II בהנחה — לאנחה צימוד מצוי בשירת ספרד. עיין ב’, דיואן רי”ה, א, הערות, עמ‘ 127; דוקס, שירי שלמה, עמ’ 3; שד"ל, בתולת בת יהודה, עמ‘ 63. — III ושיח ד’: וציח (?). משלי כג, כט. — IV שברים, רבים לצורך המשקל והחרוז. <a href="#fnref:22" title="return to body"> ↩</a></p></li> <li id="fn:23"><p>I ולבן, כך כי"א ופ‘; בכולם: ולכן. — II משלי יג, יח. — III — IV הושע ח, ז. — IV וסופות, ד’: וסופו. — לוֹ פוֹרִים, ד‘: לאפורים; א’ מעיר, כי בשולים: קוצרים. <a href="#fnref:23" title="return to body"> ↩</a></p></li> <li id="fn:24"><p>I תהלים לז, א. — במרע, ד‘: במוע (?).— III ובמחר, ד’: ולמחר; פ‘: ובמבחר (?).— IV בַּקְּבָרִים, ב’: בִּקְבָרִים. <a href="#fnref:24" title="return to body"> ↩</a></p></li> <li id="fn:25"><p>בירא, ד‘: מרא (?).— במורה, ד’ ופ': במורא. <a href="#fnref:25" title="return to body"> ↩</a></p></li> <li id="fn:26"><p>. תהלים לג, טו; עו, יג; משלי כד, יב. — והוֹדֵה, ב': וְהוֹדֶה. <a href="#fnref:26" title="return to body"> ↩</a></p></li> <li id="fn:27"><p>תת“ד, עמ' 4–5; 22. — II נסגלים מחברת הערוך לפרחון: ”דבר שחביב לאדם מכל ענין". — IV נחקרים, ד': נבחרים. <a href="#fnref:27" title="return to body"> ↩</a></p></li> <li id="fn:28"><p>עיין גרץ–שפ"ר, ג 333 הערה 5. תואר המשורר לחסדאי. <a href="#fnref:28" title="return to body"> ↩</a></p></li> <li id="fn:29"><p>= הנוצרים. <a href="#fnref:29" title="return to body"> ↩</a></p></li> <li id="fn:30"><p>I לִתְהִלָּה, כי“א, ד‘, פ’, כ‘, ט’ וילין: וּתְהִלָּה. — לְהַשַּׂר, שד”ל: לְהַיְשִׁיר. — II כַּלָה ילין: כִּלָּה. — IV גְּדוּדֵי, ד‘ גוחי; ק’: אולי גדודי המורים מל‘ ירה. — הַזָּרִים, פ’: הורים; כ‘: הַחֲזֵרִים לפי תת"מ, עמ’ 6, בית 28; ט': הַחֲזִירִים; שד"ל וילין: הַשָּׂרִים (?). <a href="#fnref:30" title="return to body"> ↩</a></p></li> <li id="fn:31"><p>יחזקאל כד, יז; תהלים קלב, טז. — II ויֵשׁע (!) אֵל, ד‘: וישעמל ותיקן וישמעל (?).— III וְלַזֵּדִים, כי"א: וגם לזדים או לזרים; ד’: וגם לודים; א‘: ולַזֵּדִּים, ומעיר כי בכתב יד ליידן (של ד'!): ולזרים; פ’: אשר לזדים נגד המשקל; שד"ל, כ‘ וב’: וְלַזָּרִים. <a href="#fnref:31" title="return to body"> ↩</a></p></li> <li id="fn:32"><p>סוגר = מן הזרים (עמ' ה, ג לבית ישראל) (= הנוצרים), או שעורו: וכבש עשרה מבצרים לזדים (= של זדים) <a href="#fnref:32" title="return to body"> ↩</a></p></li> <li id="fn:33"><p>סנשו בן רדמיר מלך ליאון. עיין גרץ–שפ"ר, כרך ג, 331; אוהב גר, Notice, 37–54; קימפף, NP. – I I 176–177 <a href="#fnref:33" title="return to body"> ↩</a></p></li> <li id="fn:34"><p>תת“מ, עמ‘ 49–50. — I וְהִרְבָּה, ד’: והרפה, — II וָשָׁמיר, כי”א: ב. שמיר (?); שד“ל, א‘, ג’ וק‘: ובשמיר ולפי קלאר תיקן את זאת ד’ בעצמו, לאחר שנמתחה ביקורת על שיר זה על ידי תלמידי מנחם. — רדמיר, כי”א: ריימיר; שד"ל: דַּרְמִיר; ד‘: ראמיר; פ’: רודמיר. <a href="#fnref:34" title="return to body"> ↩</a></p></li> <li id="fn:35"><p>הביא חסדאי את המלך הנוצרי למלכות הישמעלים, שהוא עם שונא לאותו מלך. קימפף: אפשר לבאר, כי החזיר את סנשו לליאון עיר מלכותו, שעמה היה לו שונא. <a href="#fnref:35" title="return to body"> ↩</a></p></li> <li id="fn:36"><p>II כַהֵלֶךְ, ד‘: בהלך; ב’: כְהֵלֶךְ. — II — III שיר דונש לרב לו, בית 16. — IIII שמואל ב, ג, כט. <a href="#fnref:36" title="return to body"> ↩</a></p></li> <li id="fn:37"><p>זקנתו של המלך סנשו בן רדמיר. עיין הערה לבית 22 <a href="#fnref:37" title="return to body"> ↩</a></p></li> <li id="fn:38"><p>I וּמָשַׁךְ, שד“ל: וּמוֹשֵׁךְ. — II זְקֵנָתוֹ צ”ל זְקֶנְתּוֹ, ושינה ד‘ לצורך המשקל. — III היתה, ד’: היה. — כִגְבָרִים, ד‘ ופ’: בגברים; שד"ל: בִּגְּבָרים; כ‘: בַּגְּבָרִים; א’ וב' הביאו את שתי הנוסחאות ושתיהן אפשרויות. <a href="#fnref:38" title="return to body"> ↩</a></p></li> <li id="fn:39"><p>I בְּכֹחַ, שד“ל: וְרַבּוּ; ד‘ ופ’: ומרוב. — II וּמָעוֹז, א‘: וּמֵעוֹז; ילין בהשגה ארוכה בספר היובל לקרויס, עמ’ 129, הערה 11, חושב, כי יש לנקד וּמֵעָז, אולם נכונה המלה ומָעוֹז ועל כן היה מקום לטענת תלמידי מנחם במלה זו כמו ”בלבות“ (עיין שם, שם). — עָרְמוֹתָיו, כי”א: ערימותיו וסימן מחיקה על היו"ד; פ': ערומותיו. <a href="#fnref:39" title="return to body"> ↩</a></p></li> <li id="fn:40"><p>I יֶחְפָּזוּן, שד“ל: יֵחָפֵזוּן נגד המשקל; א': יְחָפְזוּן. — II שמות טו, יד. — III יֵרָזוּן, שד”ל: וְרָזוֹן נגד המשקל. — IV בְּנַפְשָׁם, כך א‘, ג’, כ‘ וב’; כי"א ופ‘ בפחדם; ד’: בפחדים, נגד המשקל; ואברמסון מבאר על פי איוב מ, יז — ירזו במתניהם. <a href="#fnref:40" title="return to body"> ↩</a></p></li> <li id="fn:41"><p>I — II יחזקאל כו, טז. — יֵרַד, על פי איכה ג, מח; א‘, ב’ וילין: יָרַד. — IV תהלים עב, י; יחזקאל כז, טו. <a href="#fnref:41" title="return to body"> ↩</a></p></li> <li id="fn:42"><p>I משלי כו, טז. — II תהלים עח, מט. — III יחזקאל כז, לה. — וּבִפְנֵיהֶם רַעַם, כך א‘, ג’, כ‘ וב’; כי“א ופ‘: פניהם זו רעם; ד’: פניהם מרעם. — הבית הוא מושא ל”כלם" בבית הבא. <a href="#fnref:42" title="return to body"> ↩</a></p></li> <li id="fn:43"><p>I בְּעָז מַלְכּוֹ כִלָּם, כי"א, ד‘, א’ וג‘: כעין מלכם כלם (א': כֻּלָּם); כ’: בְּעֹז מַלְכּוֹ, כֻּלָּם; ב‘: בְּעֹז מִלְכּוֹ כִּלָּם — III ישעיה נז, ט. — IV שופטים ט, ד. — וַחְסֵרִים, ב’: וּפוֹחְזִים נגד החרוז (הנגררה הטעות על פי הפסוק?) <a href="#fnref:43" title="return to body"> ↩</a></p></li> <li id="fn:44"><p>במזרח, ד': ממזרח. <a href="#fnref:44" title="return to body"> ↩</a></p></li> <li id="fn:45"><p>I אסתר י, ג. <a href="#fnref:45" title="return to body"> ↩</a></p></li> <li id="fn:46"><p>לְרַבִּים, כך כ‘; כי"א: לרבים (ואולי לרכים); פ’: לרכים; ג‘: לרבם; א’: לְרַבָּם ותרגם לפי הנדפס, שכך הוא נוסח ליידן; קלאר נוטה לנוסח פ‘. — II מיכה ז, יח. — פִּשְׁעָם, ד’: פשעים; א‘: פשעו וגם פשעים לפי כתב יד ליידן; ג’: פשעו. — III וּבַנַּחַת, כ‘: וּבְנַחַת נגד המשקל. — דובר, ד’: עובר. — IV בַשְּׁעָרִים, א‘ וב’: בִשְׁעָרִים. <a href="#fnref:46" title="return to body"> ↩</a></p></li> <li id="fn:47"><p>לרב לו, 16. — III וְכַפָּיו כַּעְנָנִים, ד‘: ובפיו בעננים; כ’ וט‘: כַּעֲנָנִים. ועיין דיואן רי"ה, א, הערות, עמ’ 115; 332. <a href="#fnref:47" title="return to body"> ↩</a></p></li> <li id="fn:48"><p>I בְּזָהָב, כולם פרט לד‘: כזהב. — וכתמים… ולשמים לשון רבים לצורך המשקל והחרוז. — III בחורף, ד’: בקיץ. — IV וקיץ, ד‘: וחורף. — ממטירים, ד’: ממזרים. <a href="#fnref:48" title="return to body"> ↩</a></p></li> <li id="fn:49"><p>IV כלומר, ישלח לסורא סכומי כסף עצומים = בספרים, או הוציא כספו על ספרים. גרץ וגם שפ“ר בתרגומו (חלק ג, עמ' 354) חושבים: בעד ספרים שלח חסדאי הונו. – הבית נדפס גם ב”תולדות הספר העברי“ מאת א”מ הברמן, ירושלים תש"ה, עמ' 15. הסוגר נמשך לבית הבא. <a href="#fnref:49" title="return to body"> ↩</a></p></li> <li id="fn:50"><p>וְלִבְנֵי, בכי“א חסרה ומקומה חלק. — III וְהוֹנוֹ, ד‘: וחונן (משובש). — סורא, ד’: צורה; כי”א, א‘ ופ’: סורה; ג‘ שתי הנוסחאות: סורה (סורא). — IV יְשַׁלַּח, כי"א ופ’: ישולח, ויש לנקד: יְשֻׁלַּח. — כ‘: ישלח במכתבים ואולי בספרים נעתקים על חשבונו. לפי אברמסון יש לפרש כאן כמו שפירש בראדי בביאור דיואן רמב“ע, קסח, 19: מספר (על פי דה"ב ב, טז) וכן שם ריד, 8 ובשירי רשב”ג, ביאליק־רבניצקי עמ’ 18, ועיין ריב“ג, ספר השרשים, כלומר ישלח לסורא סכומי כסף עצומים. ממילא בטלים דברי החכמים המסיקים מכאן מפעל העתקת ספרים בישיבות בבל. הוראה זו נמצאת גם בדניאל ט, ב, שפירשו ”בינותי בספרים“ מלשון ספר — מספר. עיין רש”י — הליכות שבא, מהדורת ח‘ ילון, ירושלים תש"ד, עמ’ נט; א‘ גינצבורג, אידישע דענקער, ניו־יורק 1918, עמ’ 51 ( = ורשה — ניו־יורק 1929, עמ' 51). <a href="#fnref:50" title="return to body"> ↩</a></p></li> <li id="fn:51"><p>בית זה בד‘ לפני 35. — II תהלים יט, יא. — נמתקים, פ’: ממתקים; ד‘: מתוקים. — III ודינים, פ’: ודרכים. <a href="#fnref:51" title="return to body"> ↩</a></p></li> <li id="fn:52"><p>בית האוצר לשד“ל, לבוב תרמ”א, עמ‘ מה. — I ובראותי א’, ג‘ ושד"ל: וכראותי. — חָמְדוֹ, כך א’ וט‘; שד"ל, כ’ וב‘: חֶמְדּוֹ, וכך צ"ל. — III אֲנִי דוּנָשׁ עַבְדּוֹ, וכך כ’ וט‘. כ’: דוֹנֶשׁ; ט‘: דוֹנָשׁ; כי"א: אני אודה חסדו (והמלה אודה מעל לשורה). וכך גם ד’ (אודה); א‘ (מודה) ומעיר, כי בשולים יש הנוסח הנדפס; פ’ (אודה); ג‘ (מודה); ב’ (מודה). שד"ל מביא שתי הנוסחאות וחושב, כי שינה ד' את הנוסח, אחרי שקיבל מיד חסדאי את נדבתו. <a href="#fnref:52" title="return to body"> ↩</a></p></li> <li id="fn:53"><p>II פוֹתֵר מֵפֵר, ד‘: פותרי אפר. — IV במלים, ד’: במלין. — נחברים = שקול במשקל. עיין שטרן, תת“ד, עמ' 5, הערה 21; בראדי, משקלי רי”ה, עמ‘ 13, הערה 1. ט’: הכוונה למחברת מנחם. — בית זה נדפס גם במחברת מנחם, הקדמה, עמ‘ כז. נדפס גם בצונץ, כתביו, III, עמ’ 57 ושם הוא מאריך לדון בשימושי השורש חבר. ועיין גולדציהר XII, JQR, Bemerkungen zur hebraeischen Poesie (1902), עמ‘ 721; הנ"ל, Abhandlungen zur arabischen Philologie, I, עמ’ 129–133. <a href="#fnref:53" title="return to body"> ↩</a></p></li> <li id="fn:54"><p>שירי, כי"א וד‘: שירו. — הַשָּׂרִים, ד’: השירים. <a href="#fnref:54" title="return to body"> ↩</a></p></li> <li id="fn:55"><p>הבית חסר בכי"א, ד‘ ופ’. — I השווה דרור יקרא, 11 סוגר. — II וְהַמֵּקִים, כך א'; בכולם: וְהַמְקַיֵּם. <a href="#fnref:55" title="return to body"> ↩</a></p></li> <li id="fn:56"><p>הכוונה לשיר “לדורש החכמות”. — I השיר, ד‘: שיר, נגד המשקל. — IV דְּרָכִים, כך כי"א, א’, ד‘, ג’ וב‘; פ’ וכ‘: דרכי. — הַכְּשֵׁרִים, כי“א: הכשירים, והה”א מעל לשורה; ד’: בשרים (!); א‘, ג’ וב‘: נסגרים; פ’ וכ': נכשרים. <a href="#fnref:56" title="return to body"> ↩</a></p></li></ol>