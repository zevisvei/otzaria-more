<h1>[מחתת האויל]</h1>
דונש בן לברט
<br/>
<blockquote><p><a href="#fn:1" id="fnref:1" title="see footnote"><sup>1</sup></a></p></blockquote>
<br/>
<blockquote><p>מְחִתַּת הָאֱוִיל מִבְטָא שְׁפָתָיו</p> <p>וְגַם גּוֹזֵר כְּמוֹ חֶרֶב לְרֹאשׁוֹ</p></blockquote>
<br/>
<blockquote><p>וְלֹא יָרַע לְאִישׁ בַּעַר מְשַׂנְּאוֹ<a href="#fn:2" id="fnref:2" title="see footnote"><sup>2</sup></a></p> <p>וְצָרוֹ כַּהֲרֵעוֹתוֹ לְנַפְשוֹ<a href="#fn:3" id="fnref:3" title="see footnote"><sup>3</sup></a></p> <br/></blockquote>
<ol><li id="fn:1"><p>בכתב–יד יחיד בעולם. עיין הערות “וגן עדנך”.</p> <p>נדפס: י“ל דוקס,Zur rabbinischen Spruchkunde, ווינה 1851, עמ‘ 62; פינסקר, לקוטי קדמוניות, הערה ח, עמ’ 166; תת”ד, עמ‘ 20, שהדפיס כפרוזה; שד"ל, כוכבי יצחק, כח (1862), עמ’ 45, הביאו כשיר; י‘ איגר, HB, X (1870), עמ’ 81.</p> <p>השיר לדונש לפי השערתי בלבד והנימוקים: בכל מקום שיהודי בן ששת מביא מדבריו, הוא אומר בבירור, כי הכותב הוא תלמידו. בעמ‘ 29: “כאשר אמר אחד מתלמידיו”; בעמ’ 44: “אשר אמר אחד הלוקחים הבדלח בניבו”. לעומת זאת אמר כאן “וקיים בנפשו מאמר <strong>אחד השרים</strong>” ולא במקרה השתמש</p> <p>יהודי בן ששת בביטוי “אחד השרים”, כי כך אמר גם ד‘ על עצמו בתשובות דונש על מנחם, עמ’ 76. גם הסוגר של הבית הראשון: “וגם גוזר כמו חרב לראשו” יש בו משום עדות מה לכך, כי קרוב הוא לסוגר של הבית השני של חידה ג: “יחיה אשר גוזר לראשה” (עמ' צה), והחידה נמצאת בכתב יד בפילדלפיה</p> <p>בכתובת: “לבן אלאבראט”.</p> <p>המשקל הוא המרנין. עיין ילין, עמ‘ קפח, מס’ 19.</p> <p>תוכן השיר: משל. ייתכן, כי אין אלה אלא שני בתים מתוך שיר ארוך. קרוב יותר בעיני, כי היה זה שיר קטן בפני עצמו כדרך החידות, שיש בכל אחת מהן שני בתים. <a href="#fnref:1" title="return to body"> ↩</a></p></li> <li id="fn:2"><p>[2] ירע, פינסקר ותת“ד: ידע. – לאיש, מלה זו נשמטה בתת”ד. – כהרעותו, תת“ד: בהרעות; פינסקר ביקש לתקן ”בהרעו“ ולא הרגיש כי ד' גרס כך לצורך המשקל, והעיר לו על כך שד”ל. <a href="#fnref:2" title="return to body"> ↩</a></p></li> <li id="fn:3"><p>אסונו של הטיפש הוא פיו וגורם רעה לעצמו יותר ממה שגורמים לו שונאיו. <a href="#fnref:3" title="return to body"> ↩</a></p></li></ol>