<h1>מוחרך</h1>
אבון
<blockquote><p>עֹז אֵל מְעִידִים / הַכֹּל בְּאֵימָה</p> <p>תָּמִיד, וּמוֹדִים / אֱלוֹהַּ נְשָׁמָה. <br/><br/> אִישִׁים קְדוֹשִים / אָמְנָם לְעָבְדוֹ</p> <p>רָצִים וְחָשִׁים / כִּצְבָא גְדוּדוֹ,</p> <p>פָּנָיו מְבַקְּשִׁים / לִרְאוֹת כְּבוֹדוֹ, [5]</p> <p>וּבְרֹב פְּחָדִים / מֵחֵטְא וְאַשְׁמָה</p> <p>יוֹשְׁבִים וְשׁוֹקְדִים / עַל דָּת תְּמִימָה. <br/><br/> בִּשְׁמֵי עֲרָבוֹת / הֶרְאָה פְלָאָיו,</p> <p>רִבֵּי רְבָבוֹת / מִסְפַּר צְבָאָיו,</p> <p>בּוֹחֵן לְבָבוֹת, / קָרוֹב לְקוֹרְאָיו – [10]</p> <p>אַךְ הַחֲרֵדִים / מִיּוֹם מְהוּמָה</p> <p>הֵמָּה לְמֵדִים/ דַּעַת וְחָכְמָה. <br/><br/> וּבְלִי תְמוּנָה / אֶרְאֶה בְגָדְלוֹ</p> <p>כִּי בֶאֱמוּנָה / בִּלְתִּי יְכִילוֹ</p> <p>מָקוֹם, וְאָמְנָה / יַלְדֵי אֱנוֹשׁ לוֹ [15]</p> <p>הֵמָּה עֲבָדִים, / כִּי מֵאֲדָמָה</p> <p>נוֹצְרוּ וְיוֹרְדִים / כֻּלָּם לְדוּמָה. <br/><br/> נֵר אֵל נְתָנוֹ / בֶּאֱנוֹשׁ, לְהַרְאוֹת</p> <p>עֹצֶם גְּאוֹנוֹ / לַכֹּל הֱיוֹת אוֹת,</p> <p>וּבְעֹז יְמִינוֹ / הֶרְאָה פְלָאוֹת: [20]</p> <p>נִרְאִים וְעוֹמְדִים / לָעַד בְּעָצְמָה</p> <p>הֵקִים לְעֵדִים / סַהַר וְחַמָּה. <br/></p></blockquote>