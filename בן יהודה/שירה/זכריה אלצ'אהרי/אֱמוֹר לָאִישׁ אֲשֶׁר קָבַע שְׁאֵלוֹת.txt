<h1>אֱמוֹר לָאִישׁ אֲשֶׁר קָבַע שְׁאֵלוֹת</h1>
זכריה אלצ'אהרי
<blockquote><br/> <p>אֱמוֹר לָאִישׁ אֲשֶׁר קָבַע שְׁאָלוֹת:</p> <p>אֲנִי אוֹצִיא צְפוּן לִבּוֹ וְדַעְתּוֹ.</p> <p>וְאָבִינָה בְּעָרְמָתוֹ וְסוֹדוֹ,</p> <p>אֲגַלֵּהוּ וְאַגִּיד אֶת אֲמִתּוֹ.</p> <p>וְזֶה הַמֵּת אֲשֶׁר נִזְכַּר תְּחִלָּה,</p> <p>בְּנוֹ נָשָׂא בְּחַיָּיו אֶת חֲמוֹתוֹ.</p> <p>וְהָרָה לוֹ וְהוֹלִיד בֵּן לְיָרְשׁוֹ,</p> <p>לְיָמִים מֵת וְעָבַר יוֹם בְּכִיתוֹ,</p> <p>וּבָא הַבֵּן וְיָרַשׁ אֶת זְקֵנוֹ.</p> <p>וְאִם תָּבִין אֱמֶת, הוּא אָח לְאִשְׁתּוֹ.</p> <p>וְהַחִידָה קְבוּעָה מֵחֲכַם לֵב,</p> <p>שְׁמוֹ כַטַּל לְךָ שֵׂכֶל מְנָתוֹ.</p></blockquote>