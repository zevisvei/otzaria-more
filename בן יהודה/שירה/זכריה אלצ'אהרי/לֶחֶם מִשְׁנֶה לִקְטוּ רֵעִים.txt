<h1>לֶחֶם מִשְׁנֶה לִקְטוּ רֵעִים</h1>
זכריה אלצ'אהרי
<blockquote><br/> <p>לֶחֶם מִשְׁנֶה לִקְטוּ רֵעִים / כָּל הָעִתּוֹת גַּם לִרְגָעִים</p> <p>זִכְרוּ תּוֹרַת מֹשֶׁה עָנָו / מֵימֵי יַם סוּף לוֹ נִבְקָעִים</p> <p>כָּל אִישׁ רוֹצֶה יִמְצָא חַיִּים / כָּל רַעְיוֹנָיו לוֹ נִכְנָעִים</p> <p>רוֹכֵב גָּמָל מַרְחִיק מֶנְהוּ / וּפְעֻלּוֹתָיו הַנּוֹדָעִים</p> <p>יוֹסִיף לֶקַח בַּמִּשְׁנָיוֹת / עִם פֵּרוּשָׁן הַמַּרְגִּיעִים</p> <p>הֵן לַטּוֹבִים הֵן לָרָעִים / הֵן לִרְעֵבִים הֵן לִשְׂבֵעִים</p> <p>בֵּאוּר גָּאוֹן עוֹבַדְיָהוּ / חַיֵּי עוֹלָם בּוֹ מַגִּיעִים</p></blockquote>
<blockquote><p>נַפְשִׁי צָמְאָה אֶל דִּבְרָתוֹ / דֵּעוֹת רַשֲִּׁ״י הַמַּשְׂבִּיעִים</p></blockquote>
<blockquote><p>סָגַר דַּלְתֵי הַפֵּרוּשִׁים / כִּי עִנְיָנָיו הֵם מַכְרִיעִים</p> <p>עוֹבַדְיָהוּ אִוָּה מוֹשָׁב / תּוֹךְ עִיר שָׁלֵם בֵּין הַשּׁוֹעִים</p> <p>דָּלָה מַיִם מִן הַמַּעְיָן / מַעְיַן גַּנִּים תָּמִיד נוֹבְעִים</p> <p>יָחִיד מִשָּׁם נָתַן חָכְמָה / הִבְדִילָנוּ מִן הַתּוֹעִים</p> <p>הָאֵל קָרֵב עִתּוֹת יַעֲלוּ / עַל הַר צִיּוֹן הַמּוֹשִׁיעִים.</p> <br/></blockquote>