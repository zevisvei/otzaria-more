<h1>שִׁמְעָה מִנִּי מוּסָר לִשְׁמֹר</h1>
זכריה אלצ'אהרי
<blockquote><p>שִׁמְעָה מִנִּי מוּסָר לִשְׁמֹר / וּשְׁנֵה עִנְיַן כֶּלֶב וַחֲמוֹר</p> <p>כִּי הֵם מָשָׁל טוֹב לִכְסִילִים / מֵאִוַּלְתָּם שֵׂעָר יִסְמוֹר</p> <p>אַשְׁרֵי אִישִׁים לָמְדוּ מוּסַר / שֵׂכֶל מֵהֶם רָאוּי לִגְמוֹר</p> <p>וּקְחָה מִיַּד אַבְנֵר שִׁירִים / עַל דִּבְרָתוֹ מוּסָר לֵאמֹר</p> <p>כָּךְ שָׁמַעְתִּי מִקַּדְמוֹנִים / מִטּוֹבְיָה שׁוֹכֵן תַּדְמוֹר</p> <p>כִּי הַשָּׁתוֹת יֵהָרֵסוּן / נֶפֶשׁ לִפְנֵי הָאֵל תִּזְמוֹר</p> <p>עִם מַלְאָכִים עֵת יָשִׁירוּ / תִּגְמֹר הַלֵּל עִם שִׁיר מִזְמוֹר.</p> <br/></blockquote>