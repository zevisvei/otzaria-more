<h1>בְּאֵלוּל אַחֲזִיק לָקוּם חֲצוֹת לֵיל</h1>
זכריה אלצ'אהרי
<blockquote><p>בְּאֵלוּל אַחֲזִיק לָקוּם חֲצוֹת לֵיל / אֲשַׁבֵּחַ וְאוֹדֶה וַאֲהַלֵּל</p> <p>וְאָכִין צַעֲדַי לַעְשׂוֹת לְנַפְשִׁי / וְאֶתְוַדֶּה עֲלֵי יָקָר וְזוֹלֵל</p> <p>בְּרִית אֶכְרֹת לְעֵינַי עַל בְּתוּלָה / וּמִתְבּוֹנֵן בְּתַבְנִיתָהּ מְהוֹלֵל</p> <p>וּבִתְחִינוֹת ובַקָּשׁוֹת אֲשׂוֹחֵחַ / וּבִסְלִיחוֹת אֲחַלֶּה אֶת פְּנֵי אֵל</p> <p>וְאֶתְפַּלֵּל וְאֶתְנַפֵּל לְאֵל חַי / אֲשֶׁר קוֹלוֹ לְאַיָּלוֹת יְחוֹלֵל</p> <p>בְּזֹאת תִּהְיֶה מְחִילָה לַפְּשָׁעִים / וְכַפָּרָה לְכָל יָשִׁישׁ וְהוֹלֵל.</p> <br/></blockquote>