<h1>יְדִיד תִּסַּע בְּיַמִּים אוֹ בְמִדְבָּר</h1>
זכריה אלצ'אהרי
<blockquote><p>יְדִיד תִּסַּע בְּיַמִּים אוֹ בְמִדְבָּר / שְׁמַע מַעַשׂ צְפַרְדֵּעַ וְעַכְבָּר</p> <p>וְאַל תֵּלֵךְ בְּדֶרֶךְ הַפְּתָאִים / אֲזַי יִגְדַּל שְׂשׂוֹנֶךָ וְיִגְבָּר</p> <p>וְכַמָּה נָפְלוּ עִם הַכְּסִילִים / וְנָגוֹזוּ וְנִכְרָתוּ וְעָבָר</p> <p>בְּחַר לֶכֶת בְּדַרְכֵי הַחֲכָמִים / וְהִתְחַכֵּם וְתִהְיֶה בָם מְחֻבָּר.</p> <br/></blockquote>