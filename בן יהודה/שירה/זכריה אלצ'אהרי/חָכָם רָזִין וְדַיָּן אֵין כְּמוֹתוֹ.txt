<h1>חָכָם רָזִין וְדַיָּן אֵין כְּמוֹתוֹ</h1>
זכריה אלצ'אהרי
<p>חידה מתוך ספר המוסר</p>
<blockquote><p>חָכָם רָזִין וְדַיָּן אֵין כְּמוֹתוֹ,</p> <p>וְאִישׁ מַשְׂכִּיל וְגָדְלָה מַעֲלָתוֹ.</p> <p>הֲבִינֵנִי וְהוֹרֵנִי בְמִגְדָּל</p> <p>אֱמֶת לֹא יוּכְלוּ רַבִּים עֲלוֹתוֹ.</p> <p>בְּאִישׁ נֶאֱסַף אֱלֵי עַמּוֹ וְלוֹ אָח,</p> <p>וְנוֹתְרָה לְבָד אַחֲרֵי בְלוֹתוֹ.</p> <p>וְאָחִיהָ אֲשֶׁר לָקַח יְרֻשַּׁת</p> <p>אֲחִי הַמֵּת, וְנֶעֶשְׂתָּה עֲצָתוֹ.</p> <p>וְדִין תּוֹרָה אֲחִי אִשְׁתּוֹ יְרָשׁוֹ</p> <p>בְּלִי מִשְׁפָּט בְּבוֹאוֹ גַּם בְּצֵאתוֹ.</p></blockquote>