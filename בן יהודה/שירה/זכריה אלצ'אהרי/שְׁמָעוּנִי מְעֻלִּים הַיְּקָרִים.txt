<h1>שְׁמָעוּנִי מְעֻלִּים הַיְּקָרִים</h1>
זכריה אלצ'אהרי
<blockquote><p>שְׁמָעוּנִי מְעֻלִּים הַיְּקָרִים / שְׁמָעוּנִי קְחוּ מִנִּי דְּבָרִים</p> <p>אֲשֶׁר אָצְרוּ אֲבוֹתַי לִי לְעֶזְרָה / וּמִזָּהָב וּמִפָּז הֵם יְקָרִים</p> <p>צְפוּנִים הֵם בְּמַטְמוּנֵי לְבָבִי / גְּנוּזִים לִי בְּחַדְרֵי הַחֲדָרִים</p> <p>סְגֻלָּתָם לְשַׂמֵּחַ מְצִיקִים / כְּמוֹ נֶפֶשׁ תְּחַיֶּה הַפְּגָרִים</p> <p>וְהוֹנִי הֵם וְכַסְפִּי עִם זְהָבִי / וְחִנָּם לֹא אֲחַלֵּק לַאֲחֵרִים</p> <p>חֲמִשָּׁה הֵם כְּלָלוֹת לַמְּבִינִים / רְאוּיִים הֵם אֲבָל לֹא לַבְּעָרִים.</p></blockquote>