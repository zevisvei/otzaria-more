<h1>וּמַה הִיא הַמְשַׂמַּחַת</h1>
זכריה אלצ'אהרי
<p>חידה על הנר</p>
<blockquote><br/> <p>וּמַה הִיא הַמְשַׂמַּחַת אֲחֵרִים / בְּעֵת תִּבְכֶּה וְתַזִּיל הַדְּמָעוֹת</p> <p>לְדִמְעָתָהּ עֲלֵי לֶחְיָהּ יְשׂוּשׂוּן / בְּקוֹל עָרֵב וְנִשָּׂא מִגְּבָעוֹת</p> <p>וְתָבוֹא עַל בְּעָלֶיהָ וְתִגְמֹר / וְהִיא תַעַל וְיֵרְדוּ לַבְּקָעוֹת</p> <p>תְּגַלֶּה סוֹד לְבָבָהּ לַאֲחֵרִים / בְּעֵת תָּנוּד וְלָהּ כַּמָּה תְּנוּעוֹת.</p></blockquote>