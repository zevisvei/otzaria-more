<h1>בְּאַיָּר אֶהְיֶה עָיֵף בְּחֻמּוֹ</h1>
זכריה אלצ'אהרי
<blockquote><p>בְּאַיָּר אֶהְיֶה עָיֵף בְּחֻמּוֹ / בְּיַעַן כִּי שְׂמֹאל נִפְרָץ בְּשׂוּמוֹ</p> <p>וְאֶבְרַח לַעֲלִיַּת הַמְּקֵרָה / כְּחֹם הַיּוֹם בְּסַעֲרָתוֹ בְּקוּמוֹ</p> <p>וְהָעוֹמֵד לְעִתּוֹת מַר לְהָצֵר / וְעַד הַגַּל בְּמַעְשֵׂהוּ לְתֻמּוֹ</p> <p>כְּשׁוֹר נַגָּח יְנַגַּח הַפְּתָאִים / וְהַמַּשְׂכִּיל יְהֶא נִזְהָר בְּזַעְמוֹ</p> <p>וְחֶסֶד אֵל יְסוֹבֵב הַחֲסִידִים / וְאִם הוּא רָם וּמִתְעַלֶּה בְּרוּמוֹ</p> <p>וְהוּא אֶחָד וְהוּא קָדוֹשׁ וּבָרוּךְ / בְּתִפְאֶרֶת כְּבוֹדוֹ מִמְּקוֹמוֹ.</p> <br/></blockquote>