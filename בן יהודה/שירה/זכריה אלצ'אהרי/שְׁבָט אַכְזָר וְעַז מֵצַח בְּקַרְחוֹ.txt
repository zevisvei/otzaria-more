<h1>שְׁבָט אַכְזָר וְעַז מֵצַח בְּקַרְחוֹ</h1>
זכריה אלצ'אהרי
<blockquote><p>שְׁבָט אַכְזָר וְעַז מֵצַח בְּקַרְחוֹ / וְזַלְעָפָה אֲחָזַתְנִי בְּרוּחוֹ</p> <p>וְהַסּוֹבֵא בְּכוֹס יִגְעַל אֲבָל כִּי / דְּלִי יַחְפֹּץ אֱלֵי פִיהוּ בְּגִיחוֹ</p> <p>וְיֹאמַר כִּי אֱלֹהִים הוּא בְחָרוֹ / לְמַזָּל טוֹב לְעֵת כָּזֹאת בְּיַרְחוֹ</p> <p>וְיַעַן זֹאת מְנוּחָתִי עֲדֵי עַד / וּפֹה אֵשֵׁב וְלֹא הֵבִין בְּשִׂיחוֹ</p> <p>אֲבָל מַשְׂכִּיל וְאִישׁ בַּעַל מְזִמּוֹת / בְּתוֹרָתוֹ יְהִי עָמֵל בְּטָרְחוֹ</p> <p>לְזֶה נִקְרָא אֱמֶת צַדִּיק בְּדוֹרוֹ / לְזֶה נִקְרָא אֱמֶת מוֹשֵׁל בְּרוּחוֹ</p> <p>וְיִבְטַח כִּי לְגַן עֵדֶן פְּעָמָיו / וְהַצֶּדֶק יְהֶא הוֹלֵךְ נְכוֹחוֹ.</p></blockquote>