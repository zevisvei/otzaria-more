<h1>נוּדוּ עֲלֵי גֶבֶר הַיָּם נְשָׂאָהוּ</h1>
זכריה אלצ'אהרי
<blockquote><p>נוּדוּ עֲלֵי גֶבֶר הַיָּם נְשָׂאָהוּ / לִמְעוֹן פְּרִיץ חַיּוֹת גַּלָּיו הֲדָפוּהוּ</p> <p>נָפַל בְּיַד אִשָּׁה אָסוּר בְּמִכְמַרְתָּהּ / מִיּוֹם אֲשֶׁר רָאָה צָרוֹת תְּכָפוּהוּ</p> <p>צַיָּד אֲשֶׁר דַּרְכּוֹ לָצוּד בְּנֵי נֶשֶׁר / נָפַל בְּתוֹךְ רִשְׁתּוֹ עוֹרֵב מְאָסָהוּ</p> <p>רַבּוּ יְגוֹנוֹתָיו מֵחוֹל הֲלֹא יִרְבּוּן / כַּמָּה בְלֹא מִסְפָּר רָעוֹת אֲפָפוּהוּ</p> <p>הוֹסִיף עֲלֵי אֵלֶּה נָפַל בְּתוֹךְ רֶשֶׁת / אִשָּׁה הֱצִיקַתְהוּ כַּיּוֹם חֲלָפַתְהוּ</p> <p>חוּסוּ עֲלֵי נַפְשׁוֹ הִפָּרְדוּ מֶנּוּ / פֶּן יֹאמְרוּ עָלָיו אִשָּׁה הֲרָגָתְהוּ.</p></blockquote>