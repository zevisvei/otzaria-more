<h1>וּמַה בּוֹעֵל שְׁתֵי אֲחָיוֹת לְעֵין כֹּל</h1>
זכריה אלצ'אהרי
<p>חידה על המכחול</p>
<blockquote><p>וּמַה בּוֹעֵל שְׁתֵי אֲחָיוֹת לְעֵין כֹּל / וְאֵין עָלָיו בְּמַעֲשֵׂהוּ תְלוּנָה.</p> <p>וּמִפְעָלוֹ בְּרֶגַע עִם שְׁתֵיהֶן / בְּכָל מָקוֹם וְכָל עִיר גַּם מְדִינָה.</p> <p>בְּזַקְנוּתָן אֲזַי יוֹסִיף וְיִגְבַּר / בְּשֵׁרוּתָן כְּמוֹ הָיוּ בְּאָמְנָה.</p> <p>עֲלֵי רֹאשׁוֹ יְהִי סוֹבֵל מְנָתָן / מְחַלֵּק עַל שְׁתֵיהֶן בֶּאֱמוּנָה.</p></blockquote>