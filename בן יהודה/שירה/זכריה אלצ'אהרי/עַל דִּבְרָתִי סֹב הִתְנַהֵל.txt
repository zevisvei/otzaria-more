<h1>עַל דִּבְרָתִי סֹב הִתְנַהֵל</h1>
זכריה אלצ'אהרי
<blockquote><p>עַל דִּבְרָתִי סֹב הִתְנַהֵל / יוֹם כִּי יַחְשִׁיךְ אוֹ כִי יַהֵל</p> <p>מִיַּלְדֵי יוֹם אַל תִּבָּהֵל / כִּי יַלְדֵי יוֹם לֹא יִרְגָּעוּ</p> <br/> <p>חֶשְׁקִי כִּי לֹא יָסוּר צִלָּךְ / יִשְׁבֹּר הָאֵל מוֹטוֹת עֻלָךְ</p> <p>אַל תִּשְׂמַח יוֹם יֵיטִיבוּ לָךְ / גַּם אַל תִּדְאַג אִם יָרֵעוּ</p> <br/> <p>אַל תִּירָא דּוֹד מִמַּסָּעוֹת / הַנִּגְזָרוֹת מֵאֵל דֵּעוֹת</p> <p>כִּי הַטּוֹבוֹת גַּם הָרָעוֹת / כַּאֲשֶׁר יַחֲנוּ כֵּן יִסָּעוּ.</p> <br/></blockquote>