<h1>בְּסִיוָן הַזְּמָן פִּרְחָח לְיָמִים</h1>
זכריה אלצ'אהרי
<blockquote><p>בְּסִיוָן הַזְּמָן פִּרְחָח לְיָמִים / מְבַכֵּר לָחֳדָשָׁיו הַקְּדוּמִים</p> <p>שְׁחָקִים יִזְּלוּ צֶדֶק בְּטַלָּם / נְדָבוֹת יִרְעֲפוּ לָהֶם גְּשָׁמִים</p> <p>וְאֶרֶץ רָעֲשָׁה אֶל גִּיל גְּבָעוֹת / וְהָרִים יִפְצְחוּ רִנָּה מְרוֹמִים</p> <p>נְהָרוֹת יִמְחֲאוּ הַכַּף בְּשִׂמְחָה / וְעֵצִים נָתְנוּ רֵיחַ בְּשָׂמִים</p> <p>אֱלֹהִים מִמְּעוֹנוֹ בָא לְסִינַי / וְאָתָה רִבֲבוֹת קֹדֶשׁ עֲצוּמִים</p> <p>וְכָתַב דִּבְּרוֹת עֶשֶר בְּלוּחוֹת / אֲבָנִים נַעֲשׂוּ כִשְׁנֵי תְאוֹמִים</p> <p>וְזֶה פוֹנֶה לְמוּל דַּרְכּוֹ לְמַעְלָה / וְזֶה יִפְנֶה לְמוּל דֶּרֶךְ כְּרָמִים</p> <p>וְלִי דִּבֶּר בְּקָדְשׁוֹ אֶעֱלֹזָה / לְסוֹף שִׁבְעָה לְשָׁבוּעִים תְּמִימִים</p> <p>לְזֹאת אָגִיל וְאֶשְׁתַּעְשַׁע בְּחֶלְקִי / חֲבָלִים נָפְלוּ לִי בַנְּעִימִים.</p> <br/></blockquote>