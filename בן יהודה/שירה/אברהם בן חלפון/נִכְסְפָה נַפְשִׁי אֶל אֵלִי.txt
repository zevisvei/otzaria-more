<h1>נִכְסְפָה נַפְשִׁי אֶל אֵלִי</h1>
אברהם בן חלפון
<p>[סליחה]</p>
<blockquote><p>נִכְסְפָה נַפְשִׁי אֶל אֵלִי</p> <p>אֶל אֱלֹהַי שִׂמְחַת גִּילִי:</p> <br/></blockquote>
<blockquote><p>אֶעֱבוֹד אֵל מִדֵּי אָחִי</p> <p>כִּי יְמַלֵּט מִצָּר רוּחִי</p> <p>בּוֹ לְבַדּוֹ אֶתֵּן בִּטְחִי</p> <p>יִתְמְכֵנִי עֵת מוֹט רַגְלִי:</p> <br/></blockquote>
<blockquote><p>בּוֹ לְבַדּוֹ דָבְקָה נַפְשִׁי</p> <p>כִּי בְיִשְׁעוֹ יָרוּם רֹאשִׁי</p> <p>אֵל לְהוֹדוֹת, נַפְשִׁי, חוּשִׁי</p> <p>שִׁיר וְתוֹדָה לִשְׁמוֹ הַעְלִי:</p> <br/></blockquote>
<blockquote><p>רַחֲמֶיךָ יִתְיַצָּבוּ</p> <p>עֵת חֲטָאַי יִתְחַשָּׁבוּ</p> <p>אִם [ ]בוּ</p> <p>אַל תְּשִׁיתֵם, יָהּ, מוֹרֶה לִי:</p> <br/></blockquote>
<blockquote><p>מִמְּצוּ[קָה], יָהּ, הוֹשִׁיעָה</p> <p>עֵת מְשַׂנְאִים יֶהְגּוּ רָעָה</p> <p>מִשְּׁמֵי מָרוֹם הוֹפִיעָה</p> <p>עֵת אֲשַׁוַּע, שִׁמְעָה קוֹלִי:</p> <br/></blockquote>
<blockquote><p>יָהּ, חֲטָאַי בְּאֵזוֹב חַטֵּא</p> <p>מִמְּךָ לִבִּי אַל תַּשְׂטֶה</p> <p>חֵן וְחֶסֶד עָלַי הַטֵּה</p></blockquote>
<blockquote><p>אַל תְּשַׁלֵּם לִי [כִגְמוּ]לִי:</p> <br/></blockquote>