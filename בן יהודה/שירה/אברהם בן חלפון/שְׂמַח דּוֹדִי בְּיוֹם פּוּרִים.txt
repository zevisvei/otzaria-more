<h1>שְׂמַח דּוֹדִי בְּיוֹם פּוּרִים</h1>
אברהם בן חלפון
<p>[פורים]</p>
<blockquote><p>שְׂמַח דּוֹדִי בְּיוֹם פּוּרִים, וְיִיטַב / לְבָבֶךָ וְשׁוֹרֵר עַל נְבָלִים:</p> <p>לְאֵל עָשָׂה לְךָ הַיּוֹם נְקָמוֹת / בְּאוֹיְבֶיךָ וְתָלוּם עַל חֲבָלִים:</p> <p>עֲשֵׂה שִׂמְחָה וְיוֹם מִשְׁתֶּה וְיוֹם טוֹב / בְּיֵין יָשָׁן וּמִשְׁמַן הָעֲגָלִים:</p> <p>וּמַתָּנוֹת לְאֶבְיוֹנִים תְּשַׁלַּח / לְאֵין נָכוֹן תְּחַלֵּק לוֹ חֲבָלִים:</p> <p>וְזִכְרוֹן הַפְּלָאוֹת הָעֲצוּמִים / אֲשֶׁר עָשָׂה לְךָ רַב הַפְּעָלִים:</p> <p>בְּפִיךָ שִׂים וְדַבֵּר בָּם לְעֵין כֹּל / וְאַל תִּשְׁעֶה בְדִבְרֵי הַהֲבָלִים:</p> <p>לְמַעַן יֵדְעוּ, כִּי יֵשׁ מְבַקֵּשׁ / לְיִשְׂרָאֵל, וְכִי מַעְשָׂיו גְּדוֹלִים:</p></blockquote>