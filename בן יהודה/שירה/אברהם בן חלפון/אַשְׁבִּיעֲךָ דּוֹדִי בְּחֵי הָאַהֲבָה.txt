<h1>אַשְׁבִּיעֲךָ דּוֹדִי בְּחֵי הָאַהֲבָה</h1>
אברהם בן חלפון
<p>חתימה: אארה [אברהם]</p>
<blockquote><p>אַשְׁבִּיעֲךָ דּוֹדִי בְּחֵי הָאַהֲבָה / וּבְחֵי גְּבֶרֶת חֵן אֲשֶׁר נָעֵמָה</p> <p>אִם לֹא תְרַפֵּא מַחֲלַת לֵב חוֹשְׁקִים / לִנְדוֹדְךָ מִתְעַלְּפִים בַּצָּמָא</p> <p>רַב לָךְ נְדוֹד הוֹאֵל וּבוֹא וּשְׁכוֹן נְוַת / בֵּית הַיְדִידוֹת פֶּן תְּהִי שׁוֹמֵמָה</p> <p>הוֹפַע עֲלֵיהֶם בַּהֲדַר פָּנִים וְאוֹר / שֵׂכֶל וְאֶזְרוֹעַ מְאֹד רוֹמֵמָה</p> <p>וּבְטַל שְׂפָתֶיךָ וְצוּף אִמְרָתְךָ / דַּבֵּר עַל לִבָּם דְּבַר נֶחָמָה.</p></blockquote>