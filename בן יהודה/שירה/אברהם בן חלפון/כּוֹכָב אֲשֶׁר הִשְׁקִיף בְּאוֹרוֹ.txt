<h1>כּוֹכָב אֲשֶׁר הִשְׁקִיף בְּאוֹרוֹ</h1>
אברהם בן חלפון
<blockquote><p>כּוֹכָב אֲשֶׁר הִשְׁקִיף בְּאוֹרוֹ עַל נְוַת / חוֹשֵׁק לְפֵרוּדוֹ בְּמַר צוֹרֵחַ:</p> <p>כַּמָּה תְּקָפוּנוּ יְגוֹנִים עַד אֲשֶׁר / פָּגַע בְּפָנָיו וַיְּהִי שָׂמֵחַ:</p> <p>יָדַע חֳלִי לִבּוֹ וְשָׁלַח מִצֳּרִי / חַסְדּוֹ וּמָרַח עַל שְׁחִין צוֹמֵחַ:</p> <p>יִשְׁלַח אֱלֹהִים לוֹ בְרָכָה כָּל יְמֵי / חַיָּיו וְאוֹרוֹ יִהֲיֶה זוֹרֵחַ:</p> <p>וִינַהֲלֵהוּ אֶל מְחוֹז חֶפְצוֹ בְּרוֹב / שָׁלוֹם וְכַתָּמָר יְהִי פוֹרֵחַ:</p> <p>וִיסוֹבְבוּהוּ מַלְאֲכֵי חֶסֶד, וְחֵן / יֵט לוֹ אֱלֹהָיו עַד בְּלִי יָרֵחַ:</p></blockquote>
<blockquote><p>יחסן עלי אלמחבוב אדי הו סידנא / יחמיה מן אלאשראר עדד מא ברק ולאח.</p></blockquote>
<blockquote><p>[ייטיב האל לאהוב אשר הוא אדוננו. יגונן עליו מן הרעות כמספר נצנוציו וברקיו.]</p> <br/></blockquote>