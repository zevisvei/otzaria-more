<h1>[רעיה צבי]</h1>
שמואל הנגיד
<blockquote><p>— — ∪ — — —∪ — — —∪ — // — — ∪— — —∪ — — —∪ —</p></blockquote>
<blockquote><p>רַעְיָה, צְבִי מִבּוֹר־שְׁבִי־הַתְפַתְּחִי<a href="#fn:1" id="fnref:1" title="see footnote"><sup>1</sup></a>? // רֵיחַ בְּגָדַיִךְ לְבַשְׂרוֹ שַׁלְּחִי!</p></blockquote>
<blockquote><p>הַבְמֵי אֳדָמִים<a href="#fn:2" id="fnref:2" title="see footnote"><sup>2</sup></a> תִּמְשְׁחִי שִׂפְתָיְכִי // אוֹ דַם עֳפָרִים<a href="#fn:3" id="fnref:3" title="see footnote"><sup>3</sup></a> תִּמְרְחִי עַל הַלְּחִי?</p></blockquote>
<blockquote><p>דּוֹדִים<a href="#fn:4" id="fnref:4" title="see footnote"><sup>4</sup></a> לְדוֹד<a href="#fn:5" id="fnref:5" title="see footnote"><sup>5</sup></a>, תַּגְמוּל אֳהָבָיו, תִּתְּנִי, // רוּחִי וְנִשְׁמָתִי<a href="#fn:6" id="fnref:6" title="see footnote"><sup>6</sup></a>, מְקוֹם מָהְרֵךְ<a href="#fn:7" id="fnref:7" title="see footnote"><sup>7</sup></a>, קְחִי!</p></blockquote>
<blockquote><p>לֵב בִּשְׁתֵּי עֵינַיְכִי אִם תִּפְלְחִי — // בַּאְחַד עֲנָק מִצַּוְּארוֹנַיִךְ יְחִי<a href="#fn:8" id="fnref:8" title="see footnote"><sup>8</sup></a>!</p> <br/></blockquote>
<ol><li id="fn:1"><p><strong>צבי מבור שבי התפתחי</strong> – האם תשחררי את חושקך ממאסר חשקך. על פי שמות יב כט: עד בכור השבי אשר בבית הבור; ישעיה נב ב: התפתחי מוסרי צוארך שביה. <a href="#fnref:1" title="return to body"> ↩</a></p></li> <li id="fn:2"><p><strong>הבמי אדמים</strong> – האם במים עשויים מאבני אודם. <a href="#fnref:2" title="return to body"> ↩</a></p></li> <li id="fn:3"><p><strong>עפרים</strong> – החושקים. <a href="#fnref:3" title="return to body"> ↩</a></p></li> <li id="fn:4"><p><strong>דודים</strong> – אהבים. <a href="#fnref:4" title="return to body"> ↩</a></p></li> <li id="fn:5"><p><strong>לדוד</strong> – לי. <a href="#fnref:5" title="return to body"> ↩</a></p></li> <li id="fn:6"><p><strong>רוחי ונשמתי</strong> – על פי איוב לד יד: רוחו ונשמתו. <a href="#fnref:6" title="return to body"> ↩</a></p></li> <li id="fn:7"><p><strong>מקום מהרך</strong> – במקום המהר שעלי לתת תמורתך. <a href="#fnref:7" title="return to body"> ↩</a></p></li> <li id="fn:8"><p><strong>באחד ענק מצורוניך יחי</strong> – יקום לתחיה על ידי ענק (רביד) אחד מצוארך. על פי שיר השירים ד ט: באחד ענק מצורוניך. <a href="#fnref:8" title="return to body"> ↩</a></p></li></ol>