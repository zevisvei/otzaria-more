<h1>[כְּבָר שָׁלְמוּ]</h1>
שמואל הנגיד
<p>וקאל ענד מא כמל לופאתה עאם ואחד</p>
<p>ואמר כאשר נגמרה שנה אחת למותו</p>
<br/>
<blockquote><p>כְּבָר שָׁלְמוּ שְׁנֵים עָשָׂר חֳדָשִׁים / וְאֵין מָנוֹס לְךָ מִפַּח יְקוּשִׁים!</p> <p>הֲמָתְקוּ לָךְ רְגָבִים, אוֹ הֲתִבְחַר / לְךָ רָקָב וְרִמָּה עַל אֲנָשִׁים?</p> <p>בְּחִירִי, קוּם וְשׁוּבָה אֶל מְקוֹמוֹת / וּמוֹשָׁבוֹת לְךָ בֵּינוֹת יְשִׁישִׁים,</p> <p>וְאַגִּידָה לְךָ אֶת מִלְחֲמוֹתַי, / וְאוֹדִיעָךְ קְרָבַי הַחֲדָשִׁים!</p> <p>וְאֵיךְ יָקוּם אֲשֶׁר נָמַק בְּשָׂרוֹ, / וְעַצְמוֹתָיו כּמוֹ עֵצִים יְבֵשִׁים,</p> <p>וְהוּא חָבוּשׁ בְּאַדְמָתוֹ – וְרוּחוֹ / וְנִשְׁמָתוֹ בְּשָׁמַיִם חֲבוּשִׁים,</p> <p>וְאָכַל עָשׁ בְּתוֹךְ עוֹרוֹ בְּשָׂרוֹ, / וְאָכַל מֵעֲלֵי עוֹרוֹ לְבוּשִׁים! <br/></p></blockquote>