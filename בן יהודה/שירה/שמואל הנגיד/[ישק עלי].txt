<h1>[ישק עלי]</h1>
שמואל הנגיד
<blockquote><p>— — ∪ — — — ∪ — — — — ∪— — — ∪— —</p></blockquote>
<blockquote><p>יִשַּׁק עֲלֵי יָדוֹ בְעָבְרוֹ // עָלַי<a href="#fn:1" id="fnref:1" title="see footnote"><sup>1</sup></a>, כְּמוֹ עַבְדִּי, וְלוּלֵי</p></blockquote>
<blockquote><p>תִּגְרַת מְרִיבִי— עַל פְּעָמָיו // אֶשַּׁק וְסוֹדִי לוֹ אֲגַלֶּה<a href="#fn:2" id="fnref:2" title="see footnote"><sup>2</sup></a>,</p></blockquote>
<blockquote><p>חִלָּה, וְלֹא יָדַע, בְּעֵינָיו // לִבִּי — וְאֶת פָּנַי יְחַלֶּה<a href="#fn:3" id="fnref:3" title="see footnote"><sup>3</sup></a>,</p></blockquote>
<blockquote><p>מִי זֶה אֲשֶׁר שָׁמַע בְּעוֹדוֹ // כָּזֹאת, וּמִי רָאָה כְאֵלֶּה! <a href="#fn:4" id="fnref:4" title="see footnote"><sup>4</sup></a></p> <br/></blockquote>
<ol><li id="fn:1"><p><strong>יקש עלי ידו בעברו עלי</strong> – על פי איוב לא כז: 	ותשק ידי לפי; והשוה לעיל עה 23: ועל ידי אהי נושק בעברם; קפו 3: עיש ליד תשק בזכרה את שמי; קצב 4: אם בא ועמד לנגדי אקד ואשק לידי. <a href="#fnref:1" title="return to body"> ↩</a></p></li> <li id="fn:2"><p>אהובי נושק על ידו לאות הערצה וכניעה בעת שהוא עובר לידי, כאלו היה עבדי, אולם לולי תוכחת מריבי הייתי נושק על רגליו 	ומגלה לו את סוד אהבתי. <a href="#fnref:2" title="return to body"> ↩</a></p></li> <li id="fn:3"><p>הוא החלה את לבי בעיניו, אף כי לא ידע ולא הרגיש בזאת, אף על פי כן הוא מחלה את פני, דורש לי ומבקש את קרבתי. <a href="#fnref:3" title="return to body"> ↩</a></p></li> <li id="fn:4"><p>על פי ישעיה סו ח: מי שמע כזאת מי ראה כאלה. <a href="#fnref:4" title="return to body"> ↩</a></p></li></ol>