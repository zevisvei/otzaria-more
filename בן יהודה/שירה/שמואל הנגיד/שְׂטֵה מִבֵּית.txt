<h1>שְׂטֵה מִבֵּית</h1>
שמואל הנגיד
<blockquote><p>שְׂטֵה מִבֵּית חֲסַר-לֵבָב</p> <p>וְאַל-תִּבְחַר צְמִידָתוֹ</p> <p>וְאִם יִבְחַר בְּחֶבְרָתָךְ</p> <p>בְּחַר אַתָּה פְּרִידָתוֹ</p> <p>לְמַעַן הוּא בְיוֹם צָרָה</p> <p>כְּצַר נוֹדְעָה מְרִידָתוֹ</p> <p>וּבַחֶבְרָה כְּהַר עָקֹב</p> <p>אֲשֶׁר תַּלְאֶה עֲמִידָתוֹ</p> <p>וְלַיְשׁוּעָה כְּמוֹ מָעוֹז</p> <p>אֲשֶׁר אָפְסָה יְסוּדָתוֹ</p> <p>וְאִם נוֹסַר לְךָ הַיּוֹם</p> <p>לְמָחָר שָׁב אֱלֵי-דָתוֹ.</p></blockquote>