<h1>אהוב נפשי ומאויי</h1>
שמואל הנגיד
<h2 id="אֲהוּבנַפְשִׁיוּמַאְוַיַּירשמואלהנגיד">אֲהוּב נַפְשִׁי וּמַאְוַיַּי / ר' שמואל הנגיד</h2>
<br/>
<p>וקאל פי רגועה אלי מוצע כדמתה ותשייע אלנאס לה</p>
<p>ואמר בענין שובו למקום שרותו והצטרפות האנשים אליו</p>
<br/>
<blockquote><p>אֲהוּב נַפְשִׁי וּמַאְוַיַּי וְחֶפְצִי,          שְׁלוֹמִים לָךְ, אֲנִי הוֹלֵךְ לְאַרְצִי.</p></blockquote>
<blockquote><p>אֲנִי הוֹלֵךְ – וְלִבִּי מַחֲצִיתוֹ          כְּאֵשׁ יִבְעַר, וְאַתְּ רָשׁוּם בְּחֵצִי,</p></blockquote>
<blockquote><p>בְּזֶה אַבִּיט תְּמוּנָתָךְ בְּכָל עֵת,          וְזֶה יֵקַד עֲלֵי שִׁבְרִי וּפִרְצִי.</p></blockquote>
<blockquote><p>וְאָמַרְתִּי לְעַם יָצָא לְהַלְווֹת          נְגוּעַ לֵב וּמֳתְמוֹגֵג כְּמֹו צִי:</p></blockquote>
<blockquote><p>הֲיָצָאת ָ לְהַלְוֵנִי, בְּלֶכְתִּי          חֲפוּי רֹאשׁ, אֶל מְקוֹם שִׁכְנִי וְרִבְצִי –</p></blockquote>
<blockquote><p>וְלֹא יָצָא לְפָנֶיךָ גְדוֹלָך ְ,          אֲשֶׁר הָיָה לְךָ מֵבִיא וּמוֹצִיא!</p></blockquote>