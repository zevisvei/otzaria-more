<h1>[שְׁעֵה מִצַּר]</h1>
שמואל הנגיד
<blockquote><p>שְׁעֵה מִצַּר כְּסִיל יַעַן פְּעֻלַּת / כְּסִיל עָלָיו מְחִתָּתוֹ מְעִירָה</p> <p>וְאַל תִּדְאַג בְּעֵת יָרִים אֱוִיל רֹאשׁ / תְּרוּמִיַּת אֱוִיל רֹאשׁוֹ מְסִירָה</p> <p>וְאִם תַּפִּיל תְּחִנָּה לוֹ וְיַחְזִיק / בְּרִשְׁעָתוֹ נְפִילָתוֹ מְהִירָה</p> <p>וּמִשְׁפַּט כָּל־כְּלִי מַחְזִיק טְמָאוֹת / בְּגוּפוֹ כִּי טְבִילָתוֹ שְׁבִירָה</p> <p>וְשׁוֹר נַגָּח אֲשֶׁר אֵין לוֹ שְׁמִירָה / כְּבָר אָמְרוּ: שְׁחִיטָתוֹ שְׁמִירָה.</p> <br/></blockquote>