<h1>[רָאִיתִי הַר גָּדוֹל]</h1>
שמואל הנגיד
<blockquote><p>רָאִיתִי הַר גָּדוֹל רָם לֹא / נָגְעוּ הָרִים אֶל מֶחְצָתוֹ</p> <p>לֹא סָר אוֹר שֶׁמֶשׁ מֵעָלָיו / עַד בֹּא שֶׁמֶשׁ מֵעֵת צֵאתוֹ</p> <p>אֵין בִּיסוֹדוֹ נַחַל מוֹשֵׁךְ / גַּם אֵין שָׁרְשׁוֹ עַל בִּצָּתוֹ</p> <p>וַיִּתְגַּלְגֵּל וַיֶּעְתַּק מִ/תַּחְתָּיו לֹא נִשְׁאַר מִקְצָתוֹ</p> <p>וָאֹמַר: כֹּה יֵהָרֵס אִישׁ / לֹא תִּבָּנֶה עוֹד פִּרְצָתוֹ</p> <p>יוֹם אַוָּתוֹ אִלּוּ בָא – אֶל / קֶבֶר כָּרוּךְ בַּחֲלִיצָתוֹ</p> <p>אָדָם אַתָּה רָץ בָּעוֹלָם / מִלּוּשׁ בָּצֵק עַד חֻמְצָתוֹ</p> <p>אָדָם מַה־טּוֹב לָךְ כִּי תִהְיֶה / עוֹשֶׂה צֶדֶק בִּמְרוּצָתוֹ</p> <p>כִּי מָחָר תָּמוּת וּתְבַקֵּשׁ / חֶסֶד עָשִׂיתָ וּמְצָאתוֹ.</p> <br/></blockquote>