<h1>[עָבַרְתִּי עַל שָׂב]</h1>
שמואל הנגיד
<p>למותת</p>
<br/>
<blockquote><p>עָבַרְתִּי עַל שָׂב שָׂח כִּי הוּא</p> <p>בֶּן מֵאָה וָשֵׁשׁ וּשְׁלֹשִׁים</p> <p>וַיַּצְדִּיקוּהוּ רַבִּים שָׁמְ-</p> <p>עוּ יוֹם הִוָּלְדוֹ מִישִׁישִׁים,</p> <p>שַׂחְתִּי: מִי יִקְרָא כָל-אִישׁ עַל</p> <p>אֶרֶץ יוֹם לִדְתּוֹ מִנָּשִים</p> <p>וּגְבָרִים לַעְנוֹת אוֹתוֹ הָ-</p> <p>יוּ כֻלָּם יַחַד מַחְרִישִים</p> <p>כִּי אִם זֶה אוֹ זֶה וּמְעַט לוֹ</p> <p>קוֹל בַּחְלוּשָׁה הָיוּ רוֹחְשִים</p> <p>הָלְכוּ וַאְשֶׁר לִפְנֵיהֶם גַּם</p> <p>אַחְרֵיהֶם וָזֶה מֵאִישִׁים</p> <p>כֵּן יֵלְכוּ וַעְוֹנוֹתָם מֵ-</p> <p>עַל עַצְמוֹתָם לֹא נִתָּשִׁים</p> <p>גּוּרוּ מָוֶת כִּי בּוֹ כֻלָּ-</p> <p>נוּ מִבָּתֵּינוּ נִגְרָשִׁים</p> <p>הִקָּדְשׁוּ לוֹ אוֹ הַנִּיחוּ</p> <p>אַתֶּם לַמָּוֶת נִקְדָּשִׁים</p> <p>וּלְחֶשְׁבּוֹן רַב רַב וּמְעַט מִן</p> <p>טוֹב וָרַע נַעְשָׂה נִגָּשִׁים. <br/></p></blockquote>