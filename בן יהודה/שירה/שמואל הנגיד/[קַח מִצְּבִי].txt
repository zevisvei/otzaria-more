<h1>[קַח מִצְּבִי]</h1>
שמואל הנגיד
<blockquote><p>קַח מִצְּבִי כוֹס וֶאֱמֹר לוֹ: “קְחָה/ בַקְבּוּק וְרוּץ לַכַּד וּמַלֵּא וְהָבִיא!”</p> <p>כִּי יֵש כְּאֵב סָמוּךְ לְלִבִּי, וְיֵש/ בַּכַּד צֳרִי שָׁמוּר לְהָסִיר כְּאֵבִי</p> <p>הַבָּא בְלֵב נָדִיב - וְיוֹסִיף נְדִי / בוֹת אוֹ בְלֵב רַךְ-לֵב - וְיִגְבַּר כְּלָבִיא,</p> <p>מֵטִיב לְבַב רַע-לֵב וְלוֹ יִשְׁמְעוּן/ לִבּוֹת כְּמוֹ שָׁמְעָם לְמֶלֶךְ וְנָבִיא.</p> <p>בַּכּוֹס מְנָת חֶלְקִי וְכוֹסִי, וְהוּא / דּוֹדִי אֲשֶר חָפֵץ אֲנִי בוֹ וְהוּא בִי.</p> <p>בִּמְקוֹם אֲשֶׁר אֶמְצָא גְבִיעִים אֲנִי/ שׁוֹכֵן וְשָׁם אָלִין וְיִיטַב לְבָבִי! <br/></p></blockquote>