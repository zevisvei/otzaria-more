<h1>יְהִי כָל־אִישׁ</h1>
שמואל הנגיד
<blockquote><p>יְהִי כָל־אִישׁ בְּעֵין לִבָּךְ מְכֻבָּד</p> <p>וְאַל תִּבְזֶה בְּלִי מִבְחָן בְּאִישִׁים</p> <p>הֲלֹא שַׁרְתָּ אֲחִי עֹשֶׁר קְצַר לֵב</p> <p>קְצַר דַּעַת וְגָבְהוֹ כַּבְּרוֹשִׁים</p> <p>מְעַט תִּמְצָא מְאַסֵּף הוֹן וְחָכְמָה</p> <p>וְהַרְבֵּה נִמְצְאָה חָכְמָה בְּרָשִׁים</p> <p>וְכַמָּה תֶחֱזֶה מֻכֵּה אֱלֹהִים</p> <p>קְצַר קוֹמָה וְלֵבָב לוֹ כְּלֵישִׁים</p> <p>וְכַמָּה מַאֲרִיכִים פֶּה בְּבֵיתָם</p> <p>וְיֵאָלְמוּ בְּהִקָּבֵץ אֲנָשִׁים</p> <p>וְלָכֵן לִבְּךָ מַלֵּא בְאֵימָה</p> <p>בְּעֵת תִּרְאֶה חֲכָמִים מַחֲרִישִׁים</p> <p>וְאַל תַּבֵּט אֱלֵי־מַרְאֶה וּמַלְבּוּשׁ</p> <p>וְהַבֵּט אֶל־אֲשֶׁר תַּחַת לְבוּשִׁים</p> <p>וְנַסֵּה הַגְּבָרִים וַחֲדַל מִן</p> <p>כְּסִילֵי לֵב וְדָבְקָה בַקְּדוֹשִׁים.</p></blockquote>