<h1>מְיֻדָּעַי סְבָבַתְנוּ</h1>
שמואל הנגיד
<blockquote><p>מְיֻדָּעַי, סְבָבַתְנוּ מְחִצָּה, / וְגַלְגַּלִּים אֲשֶׁר אֵין בָּם פְּרִיצָה,</p> <p>וְהִנֵּנוּ כְּמוֹ אֹדֶם וְלֹבֶן / בְּתוֹךְ בֵּיצָה, וְהָעוֹלָם כְּבֵיצָה.</p> <p>תְּדַמֶּה כִּי לְךָ מָנוֹס בְּיוֹם רַע, / וְאֵיךְ תָּנוּס – וְאֵין פֶּתַח וּמוֹצָא!</p> <p>וּמַה נִּפְעַל – וְקָדְמוּ מִפְעֲלֵי אֵל, / וּמַה נִּיעַץ – וְהָעֵצָה יְעוּצָה!</p> <br/></blockquote>