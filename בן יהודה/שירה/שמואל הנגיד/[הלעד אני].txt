<h1>[הלעד אני]</h1>
שמואל הנגיד
<blockquote><p>∪ — — ∪ — — — ∪ — — ∪ — ∪ — // ∪ — — ∪ — — — ∪— — ∪ — ∪ —</p></blockquote>
<blockquote><p>הֲלָעַד אֲנִי שׁוֹכֵן בְּאֹהֶל, כְּמוֹ עֲרָב<a href="#fn:1" id="fnref:1" title="see footnote"><sup>1</sup></a>, // וְתַחַת יְרִיעָה<a href="#fn:2" id="fnref:2" title="see footnote"><sup>2</sup></a> כָּל יְמוֹתַי מְדוֹרִי?</p></blockquote>
<blockquote><p>כְּבָר שִׁכְּחוּנִי<a href="#fn:3" id="fnref:3" title="see footnote"><sup>3</sup></a> הָעֲרָבָה וְהַזְּמַן // חֲצֵרִי<a href="#fn:4" id="fnref:4" title="see footnote"><sup>4</sup></a> בְּעִירִי — אָן יְדִידֵי חֲצֵרִי<a href="#fn:5" id="fnref:5" title="see footnote"><sup>5</sup></a>?</p> <br/></blockquote>
<ol><li id="fn:1"><p><strong>כמו ערב</strong> – כערבי נודד. <a href="#fnref:1" title="return to body"> ↩</a></p></li> <li id="fn:2"><p><strong>יריעה</strong> – אהל. על פי שמואל ב ז ב: אנכי יושב בבית ארזים וארון האלהים יושב בתוך היריעה; שיר השירים א ה: כאהלי קדר כיריעות שלמה. <a href="#fnref:2" title="return to body"> ↩</a></p></li> <li id="fn:3"><p><strong>שכחוני</strong> – השכיחו מלבי. <a href="#fnref:3" title="return to body"> ↩</a></p></li> <li id="fn:4"><p><strong>חצרי</strong> – את חצרי. <a href="#fnref:4" title="return to body"> ↩</a></p></li> <li id="fn:5"><p><strong>אן ידידי חצרי</strong> – אבל היכן הם ידידי חצרי, הלא עליהם החובה לזכר אותי. על פי איוב יט יג־טו: אחי מעלי הרחיק ויודעי אך זרו ממני חדלו קרובי ומיודעי שכחוני גרי ביתי ואמהותי לזר תחשבוני נכרי הייתי בעיניהם. <a href="#fnref:5" title="return to body"> ↩</a></p></li></ol>