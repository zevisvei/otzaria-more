<h1>עֲמִידָה תַּאֲרִיךְ</h1>
שמואל הנגיד
<blockquote><p>עֲמִידָה תַּאֲרִיךְ לָאִישׁ יְשִׁיבָה</p> <p>וְהָקִיץ תַּעֲשֶׂה נוּמָה עֲרֵבָה</p> <p>וְרֹאשׁ יֵחַם בְּאוּר שָׁרָב – בְּחֹרֶף</p> <p>יְהִי שֹׁכֵב בְּצִנַּת קֹר בְּטוֹבָה</p> <p>וְהוֹן יִמְצָא בְּעִיר נָכְרִית וְיִשּׁוּב</p> <p>אֲשֶׁר מֶנְהוּ תְּהִי אַרְצוֹ עֲזוּבָה</p> <p>וְצָרָה מֵאֲשֶׁר נִזְהָר רְחוֹקָה</p> <p>וּמִצָּרָה יְשׁוּעַת אֵל קְרוֹבָה</p> <p>וְהַיָּגוֹן בְּמַה-לֹּא בָא נְבָלָה</p> <p>וְהָרָצוֹן בְּמַה-יָּבֹא נְדָבָה.</p> <br/></blockquote>