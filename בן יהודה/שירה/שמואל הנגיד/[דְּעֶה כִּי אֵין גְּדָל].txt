<h1>[דְּעֶה כִּי אֵין גְּדָל]</h1>
שמואל הנגיד
<blockquote><p>דְּעֶה כִּי אֵין גְּדָל הַגּוּף מְכֻבָּד</p> <p>אֲבָל גָּדוֹל בְּשִׁבְתּוֹ בֵּין חֲבֵרִים</p> <p>וְאֵין חָסֵר חֲסַר לֶחֶם וְאוּלָם</p> <p>אֲשֶׁר שִׂכְלוֹ וְהֶגְיוֹן פִּיו חֲסֵרִים</p> <p>וְאֵין עָשִׁיר אֲשֶׁר לוֹ הַנְּכָסִים</p> <p>אֲבָל שֶׁהֵם עֲלֵי-יָדָיו שְׁמוּרִים</p> <p>וְאֵין מֶלֶךְ אֲשֶׁר לוֹ הָעֲבָדִים</p> <p>אֲבָל מֶלֶךְ אֲשֶׁר עוֹבֵד גְּבָרִים. <br/></p></blockquote>