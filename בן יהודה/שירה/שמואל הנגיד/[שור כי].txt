<h1>[שור כי]</h1>
שמואל הנגיד
<blockquote><p>— — ∪ — — — ∪— — — // — — ∪ — — — ∪ — — —</p></blockquote>
<blockquote><p>שׁוּר כִּי בְנוֹת צִיּוֹן<a href="#fn:1" id="fnref:1" title="see footnote"><sup>1</sup></a> בְּהַשְׁקִיפָן // אֵשׁ הַסְּנֶה תִּבְעַר<a href="#fn:2" id="fnref:2" title="see footnote"><sup>2</sup></a> בְּאוֹר אַפָּן: <a href="#fn:3" id="fnref:3" title="see footnote"><sup>3</sup></a></p></blockquote>
<blockquote><p>אֵשׁ לֹא תְלַבֶּה אֶת סְבִיבֶיהָ, // כִּי אִם תְּלַבֶּה אֶת לְבַב צוֹפָן<a href="#fn:4" id="fnref:4" title="see footnote"><sup>4</sup></a>.</p></blockquote>
<blockquote><p>נַחְנוּ הֲרוּגֵי אֵשׁ שְׁבִיב יֹפִי — // קִרְאוּ לְמִישָׁאֵל וְאֶלְצָפָן<a href="#fn:5" id="fnref:5" title="see footnote"><sup>5</sup></a>!</p> <br/></blockquote>
<ol><li id="fn:1"><p><strong>בנות ציון</strong> ־ בנות ישראל. <a href="#fnref:1" title="return to body"> ↩</a></p></li> <li id="fn:2"><p><strong>אש הסנה תבער</strong> – על פי שמות ג ב: והנה הסנה 	בוער באש והסנה איננו אכל. <a href="#fnref:2" title="return to body"> ↩</a></p></li> <li id="fn:3"><p>אפן – פניהן. <a href="#fnref:3" title="return to body"> ↩</a></p></li> <li id="fn:4"><p>כסנה הבוער באש ואיננו אכּל כן אש זו: היא שורפת את החושקים אבל אינה פוגעת בבנות, הנשארות קרות ואדישות. <a href="#fnref:4" title="return to body"> ↩</a></p></li> <li id="fn:5"><p><strong>למישאל ואלצפן</strong> – להוציאנו אל מחוץ למחנה כמו שמישאל ואלצפן הוציאו את נדב ואביהוא שרופי אש ה'. על פי ויקרא י ד: ויקרא משה אל מישאל ואל אלצפן…ויאמר אליהם קרבו שאו את אחיכם (נדב ואביהוא שנשרפו באש ה') מאת פני הקדש אל מחוץ למחנה. <a href="#fnref:5" title="return to body"> ↩</a></p></li></ol>