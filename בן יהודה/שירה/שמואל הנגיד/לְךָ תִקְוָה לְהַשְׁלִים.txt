<h1>לְךָ תִקְוָה לְהַשְׁלִים</h1>
שמואל הנגיד
<blockquote><p>לְךָ תִקְוָה לְהַשְׁלִים צוֹרֲרָךְ לָךְ</p> <p>כְּיָם עוֹמֵד וְשֹׁקֵט מִשְּׁאוֹנִים</p> <p>וּמַה-תִּקְוָה בְּחֶבְרַת אָח סְבַלְתָּהּ</p> <p>כְּנֵטֶל חוֹל וְכֹבֶד הָאֲבָנִים</p> <p>וְיֵשׁ תִּקְוָה בְּטוֹבַת אִישׁ מְכַסֶּה</p> <p>כְּסוּת בֹּשֶׁת עֲלֵי-מֵצַח וּפָנִים</p> <p>כְּמוֹ תִקְוָה בְּשָׁמַיִם לְהַרְעִיף</p> <p>בְּכַסּוֹתָם שְׁחָקִים בַּעֲנָנִים.</p></blockquote>