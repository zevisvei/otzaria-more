<h1>[שימה ימינך]</h1>
שמואל הנגיד
<blockquote><p>— — ∪ — — — ∪ — — // — — ∪ — — — ∪ — —</p></blockquote>
<blockquote><p>שִׂימָה<a href="#fn:1" id="fnref:1" title="see footnote"><sup>1</sup></a> יְמִינְךָ עַל צְלָעַי // תָּשִׁיב אֱלֵי צַלְעִי לְבָבוֹ</p></blockquote>
<blockquote><p>תָּרִיב, לְמַעַן כִּי אֲהֵבוֹ // לִבִּי — וְיוֹצְרוֹ כֵן אֲהֵבוֹ<a href="#fn:2" id="fnref:2" title="see footnote"><sup>2</sup></a>.</p></blockquote>
<blockquote><p>אִם יַעֲזֹב גּוּפִי לְבָבוֹ — // טוּב זִכְרְךָ, דּוֹדִי, יְשִׁיבוֹ<a href="#fn:3" id="fnref:3" title="see footnote"><sup>3</sup></a>.</p> <br/></blockquote>
<ol><li id="fn:1"><p><strong>שימה</strong> – אתה העופר. <a href="#fnref:1" title="return to body"> ↩</a></p></li> <li id="fn:2"><p>אתה ה‘מוכיח’ רב בי על אהבתי את העופר, אבל דע לך כי גם האל אהבו (שכן חונן אותו במתת יפי). <a href="#fnref:2" title="return to body"> ↩</a></p></li> <li id="fn:3"><p>אם גופי יעזב את לבבו ואמות, ריחך הטוב, דודי, יחזירנו לתחיה. השוה לעיל סה 2: ולו נפח בפיו על הפגרים אשר רמו אזי רקחו פגרים. <a href="#fnref:3" title="return to body"> ↩</a></p></li></ol>