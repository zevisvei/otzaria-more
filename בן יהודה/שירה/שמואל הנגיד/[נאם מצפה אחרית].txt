<h1>[נאם מצפה אחרית]</h1>
שמואל הנגיד
<blockquote><p>נָאַם מְצַפֶּה אַחְרִית:</p> <p>שָׁר אִישׁ מְמַלֵּא נִבְלוֹ:</p> <p>זֶה יַעֲרִים עַד יָסִיר</p> <p>לֵב אִישׁ וְיַרְבֶּה הֶבְלוֹ</p> <p>יֶהְבַּל וְיוֹסִיף לִשְׁתּוֹת</p> <p>יִשְׁתֶּה וְיִתֵּן שֶׁלּוֹ</p> <p>יִתֵּן וְגַם יוֹסִיף עוֹד</p> <p>לִשְׁתּוֹת וְיֵקַל אֶצְלוֹ</p> <p>מַחְשׂוֹף כְּמוֹ נֶחְשָׂף בֶּן-</p> <p>לֶמֶךְ בְּקֶרֶב אָהְלוֹ</p> <p>יִתְגַּל וְיַרְבֶּה לִשְׁתּוֹת</p> <p>יַרְבֶּה וְיָחֵל לַחְלוֹא</p> <p>יֶחְלֶה וְיָקוּם עַד כִּי</p> <p>לֹא יַעֲמוֹד מִנָּפְלוֹ.</p></blockquote>