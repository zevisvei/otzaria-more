<h1>מצולה את</h1>
שמואל הנגיד
<h2 id="ולהישכובתקיללאזמהולושירשבוהואמתאונןעלאישכבדftn1שדבקבו">ולה ישכו בתקיל לאזמה ולו (שיר שבו הוא) מתאונן על (איש) כבד<a href="#fn:1" id="fnref:1" title="see footnote"><sup>1</sup></a> שדבק בו</h2>
<blockquote><p>מְצוּלָה אַתְּ בְּלֹא עֵבֶר וּמַלְאַךְ אֵל וְלֹא גֶבֶר</p></blockquote>
<blockquote><p>וּמִתְנַשּׂא אֱלֵי כִימָה בְּלֹא סֻלָּם וְלֹא אֵבֶר!</p></blockquote>
<blockquote><p>אֲנִי אָסוּר, וְעִמִּי אִישׁ עֲלִיָּתוֹ בְּלֹא שֵׂבֶר,</p></blockquote>
<blockquote><p>הֲרָגַנִי בְּלֹא חֶרֶב, הֱמִיַתנִי בְּלֹא דֶבֶר,</p></blockquote>
<blockquote><p>וּמָה אַעַשׂ, וּבָא סִיסְרָא – וְאֵין יָעֵל לְבֵית חֶבֶר.</p></blockquote>
<blockquote><p>מְהֵרָה חוּשׁ וְתַעַשׂ לוֹ כְּאַבְרָהָם לְשֶׁמְאֵבֶר. <br/></p></blockquote>
<ol><li id="fn:1"><p>כבד – טרדן <a href="#fnref:1" title="return to body"> ↩</a></p></li></ol>