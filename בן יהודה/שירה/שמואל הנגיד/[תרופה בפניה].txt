<h1>[תרופה בפניה]</h1>
שמואל הנגיד
<blockquote><p>∪ — — ∪ — — — ∪ — — ∪ — — — ∪ — — ∪ — — — ∪ — — ∪ — — —</p></blockquote>
<blockquote><p>תְּרוּפָה בְּפָנֶיהָ<a href="#fn:1" id="fnref:1" title="see footnote"><sup>1</sup></a> וְעַל חוּט שְׂפָתֶיהָ<a href="#fn:2" id="fnref:2" title="see footnote"><sup>2</sup></a> — // וּמָוֶת בְּעֵינֶיהָ<a href="#fn:3" id="fnref:3" title="see footnote"><sup>3</sup></a> וְתַחַת לְמַדֶּיהָ<a href="#fn:4" id="fnref:4" title="see footnote"><sup>4</sup></a>,</p></blockquote>
<blockquote><p>וְאֶשְׂחַק בְּעֵת תִּרְצֶה<a href="#fn:5" id="fnref:5" title="see footnote"><sup>5</sup></a> וְתִשְׂחַק בְּעֵת אֶקְצֹף<a href="#fn:6" id="fnref:6" title="see footnote"><sup>6</sup></a> // רְצוֹנָהּ<a href="#fn:7" id="fnref:7" title="see footnote"><sup>7</sup></a> יְחַדֵּנִי<a href="#fn:8" id="fnref:8" title="see footnote"><sup>8</sup></a> וְקִצְפִּי יְחַדֶּהָ,</p></blockquote>
<blockquote><p>כְּאִלּוּ אֲנִי שַׂמְתִּי צְבִי, דִּמְּתָה שׂוֹנַ־ // אֲתָה לָהּ וְלֹא צָדְקָה לְהַכְעִיס לְצִדֶּיהָ<a href="#fn:9" id="fnref:9" title="see footnote"><sup>9</sup></a>.</p> <br/></blockquote>
<ol><li id="fn:1"><p><strong>בפניה</strong> – של היפה. <a href="#fnref:1" title="return to body"> ↩</a></p></li> <li id="fn:2"><p><strong>ועל חוט שפתיה</strong> – ובשפתיה הדקות והאדומות כחוט השני. על פי שיר השירים ד ג: כחוט השני שפתותיך. <a href="#fnref:2" title="return to body"> ↩</a></p></li> <li id="fn:3"><p><strong>בעיניה</strong> – היורות חצי אהבה. <a href="#fnref:3" title="return to body"> ↩</a></p></li> <li id="fn:4"><p><strong>ותחת למדיה</strong>– ובשדיה הדוקרים כרמחים. <a href="#fnref:4" title="return to body"> ↩</a></p></li> <li id="fn:5"><p><strong>בעת תרצה</strong> – בעת רצוי ופיוס. <a href="#fnref:5" title="return to body"> ↩</a></p></li> <li id="fn:6"><p><strong>ותשחק בעת אקצף</strong> – היא מתאכזרת לחושקיה. <a href="#fnref:6" title="return to body"> ↩</a></p></li> <li id="fn:7"><p><strong>רצונה</strong> – התרצותה והתפיסותה. <a href="#fnref:7" title="return to body"> ↩</a></p></li> <li id="fn:8"><p><strong>יחדני</strong> – ישמחני. <a href="#fnref:8" title="return to body"> ↩</a></p></li> <li id="fn:9"><p>כאלו אני שמתי צבי לצדיה כדי להכעיסה, כיון שחשבה, ללא הצדקה, שהוא השונאה שלה. <a href="#fnref:9" title="return to body"> ↩</a></p></li></ol>