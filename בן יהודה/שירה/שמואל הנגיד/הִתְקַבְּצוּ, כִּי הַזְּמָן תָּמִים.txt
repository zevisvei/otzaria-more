<h1>הִתְקַבְּצוּ, כִּי הַזְּמָן תָּמִים</h1>
שמואל הנגיד
<h2 id="הִתְקַבְּצוּכִּיהַזְּמָןתָּמִיםרשמואלהנגיד">הִתְקַבְּצוּ, כִּי הַזְּמָן תָּמִים / ר' שמואל הנגיד</h2>
<br/>
<blockquote><p>הִתְקַבְּצוּ, כִּי הַזְּמָן תָּמִים / עַתָּה כְּקַו לֵילוֹת כְּקַו יָמִים,</p></blockquote>
<blockquote><p>וּרְאוּ פְנֵי אֶרֶץ אֲשֶׁר לָבְשָה / סוּתֵי בְנוֹת מֶלֶךְ מְרֻקָּמִים,</p></blockquote>
<blockquote><p>וּשְׁתוּ דְמֵי עֵנָב עֲלֵי וֶרֶד / צִצָּיו כְּשָׁנִי אוֹ כְמוֹ דָמִים,</p></blockquote>
<blockquote><p>וּרְאוּ פְנֵי עָלָיו אֲשֶׁר צָמְחוּ / יַחְדָּו מְחֻבָּרִים וּמַתְאִימִים –</p></blockquote>
<blockquote><p>כִּפְנֵי יְפַת תֹּאַר מְבֻשָׂמִים / דָבְקוּ אֱלֵי פָנִים מְאָדָּמִים.</p></blockquote>