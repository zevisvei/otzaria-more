<h1>התבהל להנפש</h1>
שמואל הנגיד
<h2 id="הֲתִבָּהֵללְהִנָּפֵשׁרשמואלהנגיד">הֲתִבָּהֵל לְהִנָּפֵשׁ / ר' שמואל הנגיד</h2>
<br/>
<blockquote><p>הֲתִבָּהֵל לְהִנָּפֵשׁ וְתַרְבֶּה</p></blockquote>
<blockquote><p>לְהָנִיחַ וְתִטֶּה אֶל-נְשִׂיאָה</p></blockquote>
<blockquote><p>יְגִיעָה אֵת הֲנָחָתָךְ מְבִיאָה</p></blockquote>
<blockquote><p>וְאֵין נֶפֶשׁ בְּלִי רוּחַ נְכֵאָה</p></blockquote>
<blockquote><p>וְלַתְּלָאָה לְכָל קִבֵּל תְּלָאָה</p></blockquote>
<blockquote><p>בְּסֵבֶר טוֹב יְשׁוּעָתָה מְצוּאָה</p></blockquote>
<blockquote><p>בְּחַנְתִּיךָ זְמַנִּי בִּשְׁתַּיִם</p></blockquote>
<blockquote><p>בְּעֵת רֶוַח וְעִתּוֹת הַמְשׁוֹאָה</p></blockquote>
<blockquote><p>וְהוֹעַלְתִּי יְדִיעַת הַשְּׁנַיִם</p></blockquote>
<blockquote><p>אֲנִי עָנִי וְלָאֵל עֹז וְגֵאָה</p></blockquote>
<blockquote><p>וְיָדַעְתִּי שְׁנַיִם עוֹד לְכָל-חִיל</p></blockquote>
<blockquote><p>רְפוּאָה יֵשׁ וְלַכְּסִיל אֵין רְפוּאָה</p></blockquote>
<blockquote><p>וְאָמְרוּ לִי בְּיַלְדוּתִי זְקֵנִים</p></blockquote>
<blockquote><p>אֲמָרִים הֵם כְּאִמְרֵי הַנְּבוּאָה</p></blockquote>
<blockquote><p>נְתִיב נָעוּר לְהִמָּלֵא וּמָלֵא</p></blockquote>
<blockquote><p>לְהִנָּעֵר וְיֵשׁ בָּזֹאת פְּלִיאָה.</p></blockquote>