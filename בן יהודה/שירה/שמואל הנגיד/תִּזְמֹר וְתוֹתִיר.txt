<h1>תִּזְמֹר וְתוֹתִיר</h1>
שמואל הנגיד
<blockquote><p>תִּזְמֹר וְתוֹתִיר שׂוֹרֵק</p> <p>וּבְצוֹר וְהַנַּח אֶשְׁכּוֹל</p> <p>וּתְנָה וְהַשְׁאֵר דַּיָּךְ</p> <p>וּמְנַע וְאַל תִּמְנַע כֹּל</p> <p>וַעְשֵׂה בְּלִי נֵכֶל כִּי</p> <p>לֹא אִישׁ אֱמוּנָה יִנְכּוֹל</p> <p>אֶתֵּן לְךָ סוֹף-דָּבָר</p> <p>שָׁלִישׁ אֲשֶׁר בּוֹ תָכֹל:</p> <p>לֹא מִלְּבָבוֹ חָכַם</p> <p>דַּרְדַּע וְאָחִיו כַּלְכֹּל</p> <p>כִּי לֹא לְיָד לָקַחַת</p> <p>כֹּל אוֹ לְנֶפֶשׁ לִשְׂכֹּל</p> <p>עַל אִישׁ לְהָכִין דַּרְכּוֹ</p> <p>וּבְיַד אֱלֹהִים הַכֹּל.</p> <br/></blockquote>