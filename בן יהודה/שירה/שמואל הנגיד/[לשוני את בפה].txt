<h1>[לשוני את בפה]</h1>
שמואל הנגיד
<blockquote><p>לְשׁוֹנִי אָתְּ בְּפֶה עָצוּר וְעָקוּד</p> <p>אֱלֵי גָּרוֹן וְעָלֶיךָ דְּלָתוֹת</p> <p>וְאֵיךְ תּוֹרֶה לְחוּץ שִׂיחִים כְּחִצִּים</p> <p>וּמִלּוֹת כַּחֲרָבוֹת הַמְמִיתוֹת</p> <p>וְאֵיךְ אַתָּה בְּתוֹךְ פַּחַת גְּדוֹלָה</p> <p>וְאֵיךְ תַּפִּיל נְקִיִּים בַּפְּחָתוֹת</p> <p>צֳרִי אֵין לָךְ לְבַד רִמָּה תְּהַלֵּךְ</p> <p>בְּתוֹךְ קֶבֶר בְּךָ הָלוֹךְ וּפָתוֹת.</p> <br/></blockquote>