<h1>[וְאוֹמֵר מַה-שְּׁחֹרִים]</h1>
שמואל הנגיד
<blockquote><p>וְאוֹמֵר מַה-שְּׁחֹרִים נֶאֱהָבִים</p> <p>וְנִשְׂנָאִים לְבָנִים אוֹ צְהֻבִּים</p> <p>וְהֵם מַשְׁקִים וְלֹא יַרְווּ צְמֵאִים</p> <p>עֲנֵה זֵיתִים בְּגַת נוֹטְפִים וְזָבִים</p> <p>וּמַה-הוּא חוּט אֲשֶׁר רָאשֵׁי שְׁחֹרִים</p> <p>תְּפוּרִים בּוֹ וְאֵינֵמוֹ נְקוּבִים</p> <p>וְהוּא נִמְחָץ וּבָנָיו יִמְחֲצוּ רֹאשׁ</p> <p>בְּנֵי-אָדָם עֲנֵה אֶשְׁכּוֹל עֲנָבִים. <br/></p></blockquote>