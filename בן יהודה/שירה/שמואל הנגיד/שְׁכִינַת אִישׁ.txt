<h1>שְׁכִינַת אִישׁ</h1>
שמואל הנגיד
<blockquote><p>שְׁכִינַת אִישׁ בְּרֶחֶם אֵם – שְׁכִינָה / בְּמָקוֹם צַר, אֱלֵי עֵת הַיְצִיאָה,</p> <p>וְיוֹם צֵאתוֹ – לְעוֹלָם צַר יְהִי בָא, / וְיֵצַר מִתְּלָאָה אֶל תְּלָאָה,</p> <p>וְיוֹם יָשׁוּב – לְקֶבֶר צַר יְהִי שָׁב, / וְאֶל צָרַת גְּמוּלָה עַל חֲטָאָה.</p> <p>הֲלָעַד מֵחֳלִי צָרָה לְצָרָה / יְהִי נִמְסָר, וּמִשּׁוֹאָה לְשׁוֹאָה?</p> <p>וּמַה בֶּצַע, לְאִישׁ חָלָה בְּצָרוֹת, / בְּעוֹלָמָיו, אֲשֶׁר אֵין בָּם רְפוּאָה?</p> <br/></blockquote>