<h1>עלי מה</h1>
שמואל הנגיד
<h2 id="עֲלֵימָהרשמואלהנגיד">עֲלֵי מָה / ר' שמואל הנגיד</h2>
<p>וקאל ענד שקה תיאבה עליה</p>
<p>ואמר בעת שקרע את בגדיו עליו</p>
<br/>
<blockquote><p>עֲלֵי מָה אֶקְרְעָה מַלְבּוּשׁ וּמַדִּים –          וְלִבָּתִי כְּבֶגֶד עָשׁ וְעִדִּים!</p></blockquote>
<blockquote><p>וְלָמָּה תַעֲלוּ חֵמַר עֲלֵי סוּת –          וּמוֹרָשַׁי כְּמוֹ בוֹרוֹת בְּשִׂדִּים!</p></blockquote>
<blockquote><p>וְהִנֵה שָׁבְרוּ צִירִים עֲצָמַי –          וְלָמָּה תִשְׁבְּרוּ כוֹסוֹת וְכַדִּים?</p></blockquote>
<blockquote><p>בְּקָרוֹב תִּתְפְּרוּ צִדֵּי קְרָעַי –          וְעָל צִדֵּי לְבָבִי חִיל כְּצִדִּים,</p></blockquote>
<blockquote><p>וְיִוָּתְרוּן בְּקִיר לִבִּי שְׁאוֹנִים –          וּמַלּבּוּשַׁי מְלֻבָּנִים בְּרֻדִּים,</p></blockquote>
<blockquote><p>וְיִדְבַּק לַעֲצָמַי הַשְּׁבוּרִים                     יְגוֹן לִבִּי כְּטַבָּעוֹת לֱבַדִּים.</p></blockquote>
<blockquote><p>לְמוֹת אָחִי, מְנוּחִים וַעֲלָצִים          לְנַפְשִׁי עַד יְמוֹת עוֹלָם מְנֻדִּים!</p></blockquote>