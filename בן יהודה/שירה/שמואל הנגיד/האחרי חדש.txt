<h1>האחרי חדש</h1>
שמואל הנגיד
<h2 id="הַאַחֲרֵיחֹדֶשׁרשמואלהנגיד">הַאַחֲרֵי חֹדֶשׁ / ר' שמואל הנגיד</h2>
<p><strong>וקאל ענד מא תם לפאתה שרה ואחד</strong></p>
<p><strong>ואמר כאשר נשלם חדש אחד למותו</strong></p>
<br/>
<blockquote><p>הַאַחֲרֵי חֹדֶשׁ לְמוּת אָחִי             אֶרְחַץ וְאֶתְעַנֵּג וְאֶתְרַפֵּק?</p></blockquote>
<blockquote><p>אֵין בִּי אֱמוּנָה אִם אֱהִי עוֹשֶׂה             זֹאת, וַאֲנִי בּוֹגֵד בְּלֹא סָפֵק!</p></blockquote>
<blockquote><p>אֶתְמֹךְ בְּאֶבְלִי עוֹד וְאֶשְׁתּוֹמֵם             יָמִים, וְכַף אֶל כַּף אֲהִי סוֹפֵק,</p></blockquote>
<blockquote><p>לֹא אֶעֱשֶׂה שָׂפָם וְלֹא אַעַש ׂ             מִשְׁתֶּה, כְּמִתְנַחֵם וּמִתְאַפֵּק,</p></blockquote>
<blockquote><p>כִּי קוֹל נְהִי אֶצְלִי וְקוֹל אָחִי             נִכְרַת וְלֹא נִשְׁמַע וְלֹא דוֹפֵק!</p></blockquote>