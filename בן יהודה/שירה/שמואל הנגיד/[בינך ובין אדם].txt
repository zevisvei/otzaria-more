<h1>[בינך ובין אדם]</h1>
שמואל הנגיד
<blockquote><p>בֵּינָך וּבֵין אָדָם כְּמוֹ מֵאָה אָב</p> <p>כֻלָּם כְּבָר לָבַשׁ בְּשָׂרָם רִמָּה</p> <p>מֵתוּ לְפִי חֶרֶב שְׁנֵי מֵרֵעִים:</p> <p>חֶסְרוֹן יְרָחִים וַאֲסִיפַת חַמָּה</p> <p>וּכְמוֹ אֲשֶׁר כָּלוּ אֲבוֹתַי אֶתְמוֹל</p> <p>כָּכָה יְכַלּוּנִי לְמָחָר הֵמָּה</p> <p>עַל מָה תְהִי נִשְׁעָן לְבָבִי, עַל מָה?</p> <p>אוֹי לִי וְלָךְ עִמִּי נְטֵה לִמְזִימָּה</p> <p>עוּרָה וְהִנָּעֵר לְךָ מֵאַשְׁמָה</p> <p>לָמָּה תְהִי יָשֵׁן לְבָבִי, לָמָּה?</p> <br/></blockquote>