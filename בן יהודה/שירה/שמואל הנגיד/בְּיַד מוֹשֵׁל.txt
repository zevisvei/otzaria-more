<h1>בְּיַד מוֹשֵׁל</h1>
שמואל הנגיד
<blockquote><p>בְּיַד מוֹשֵׁל תְּשׁוּעַת הַגְּדוֹלִים</p> <p>וְלֹא נוֹשַׁע אֲשֶׁר מוֹשֵׁל גְּזָלוֹ</p> <p>וְלֹא יִצְדַּק אֲשֶׁר מִלָּיו נְכוֹחִים</p> <p>בְּמִשְׁפָּט אִם יְדִינֵהוּ פְּלִילוֹ</p> <p>וּמוֹשֵׁל רַע אֲשֶׁר עָזְבוּ יְשָׁרִים</p> <p>שְׁבִיל בֵּיתוֹ וְשָׂטָן עַל שְׂמֹאלוֹ</p> <p>וְאִם עָלַץ אֲשֶׁר טָרַף עֲנִיִּים</p> <p>וְעָצֵב זֶה לְמַעַן זֶה אֲכָלוֹ</p> <p>לְמָחָר יַעֲלוֹץ עָצֵב וְיִדְאַג</p> <p>אֲשֶׁר עָלַץ בְּהָשִׁיב אֵל גְּמוּלוֹ.</p> <br/></blockquote>