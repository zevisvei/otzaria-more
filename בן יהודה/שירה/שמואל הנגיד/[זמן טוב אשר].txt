<h1>[זמן טוב אשר]</h1>
שמואל הנגיד
<blockquote><p>זְמַן טוֹב אֲשֶׁר גִּלָּה וְקִפַּד יְשָׁרָיֶו אֵל</p> <p>כְּאוֹרֵג וּמִי יִתֵּן וְשָׁכַן וְלֹא גָלָה</p> <p>זְמַן הֶאֱבִיד שָׂרִיד לְכָל סָג וְכָל-נָסוֹג</p> <p>וְכִלָּה עֲדַת נָחָשׁ וְעֵצָה מְבֹהָלָה</p> <p>וְשָׂם הַשְּׂרָרָה לַיְשָׁרִים מְצֻמֶּדֶת</p> <p>וּמִשְׁרַת מְתֵי אָוֶן שְׁבוּיָה וְנִגְזָלָה</p> <p>וְתֻמָּה מְשֻמַּחַת וְרִשְׁעָה מְעֻצֶּבֶת</p> <p>וְחֻקָּהּ מְפֹרֶשֶׂת וְעַוְלָה מְגוֹלָלָה.</p> <br/></blockquote>