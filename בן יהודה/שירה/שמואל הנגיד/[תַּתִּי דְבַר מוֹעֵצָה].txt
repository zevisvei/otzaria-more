<h1>[תַּתִּי דְבַר מוֹעֵצָה]</h1>
שמואל הנגיד
<blockquote><p>תַּתִּי דְבַר מוֹעֵצָה / לִבְנִי בְּעֵת מִשְׁאָלוֹ:</p> <p>מָה אֶעֱשֶׂה עִם יֵצֶר / לִבִּי וְהוּא מַכְשִׁילוֹ?</p> <p>אֵיךְ יַעֲשֶׂה אֶת הַטּוֹב / לִבִּי וְהוּא יֹאמַר: לֹא!</p> <p>שַׂחְתִּי: בְּמִנְהָג יִגְבַּר / יֵצֶר וְהוּא יַשְׁפִּילוֹ</p> <p>שַׁוֵּה עֲשׂוֹת טוֹב מִנְהַג־/ לִבָּךְ וְלֹא יַחְדִּילוֹ</p> <p>אִם רַע תְּשַׁו מִנְהָגוֹ / יִצְרוֹ יְיַפֵּהוּ לוֹ</p> <p>אֶתֵּן בְּזֹאת לָךְ מָשָׁל / תָּמִיד לְךָ הַמְשִׁילוֹ:</p> <p>הַרְבֵּה לְלֵב אִישׁ יֵצֶר / לַעְזוֹב תְּפִלָּה עֻלּוֹ</p> <p>וּבְשׁוּב לְהִתְפַּלֵּל לִ/בּוֹ צַר וְנִלְאֶה סִבְלוֹ</p> <p>עַד נַעֲשֶׂה לוֹ מִנְהָג / גַּם יַאֲשׁוֹ מֵהֶבְלוֹ</p> <p>אִלּוּ יְנַכֵּל נָא לִי / לֹא בָא בְּלִבּוֹ נִכְלוֹ.</p> <br/></blockquote>