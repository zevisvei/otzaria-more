<h1>[הַאַחֲרֵי חֹדֶשׁ]</h1>
שמואל הנגיד
<p>וקאל ענד מא תם לפאתה שרה ואחד</p>
<p>ואמר כאשר נשלם חדש אחד למותו</p>
<br/>
<blockquote><p>הַאַחֲרֵי חֹדֶשׁ לְמוּת אָחִי / אֶרְחַץ וְאֶתְעַנֵּג וְאֶתְרַפֵּק?</p> <p>אֵין בִּי אֱמוּנָה אִם אֱהִי עוֹשֶׂה / זֹאת, וַאֲנִי בּוֹגֵד בְּלֹא סָפֵק!</p> <p>אֶתְמֹךְ בְּאֶבְלִי עוֹד וְאֶשְׁתּוֹמֵם / יָמִים, וְכַף אֶל כַּף אֲהִי סוֹפֵק,</p> <p>לֹא אֶעֱשֶׂה שָׂפָם וְלֹא אַעַש ׂ / מִשְׁתֶּה, כְּמִתְנַחֵם וּמִתְאַפֵּק,</p> <p>כִּי קוֹל נְהִי אֶצְלִי וְקוֹל אָחִי / נִכְרַת וְלֹא נִשְׁמַע וְלֹא דוֹפֵק! <br/></p></blockquote>