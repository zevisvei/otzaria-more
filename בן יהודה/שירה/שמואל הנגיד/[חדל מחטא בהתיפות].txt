<h1>[חדל מחטא בהתיפות]</h1>
שמואל הנגיד
<blockquote><p>חֲדַל מֵחֵטְא בְּהִתְיַפּוּת חֲטָאִים</p> <p>בְּשָׁנִים הֵם כְּמוֹתָךְ רַעֲנַנִּים</p> <p>וְהִוָּסֵר לְךָ בִּימֵי בְחוּרוֹת</p> <p>בְּבַחוּרִים אֲשֶׁר הֵמָּה זְקֵנִים</p> <p>וּבַשֵּׂיבָה זְכוֹר מָוֶת וְשָׂבִים</p> <p>אֲשֶׁר הֵמָּה בְּתוֹךְ עָפָר יְשֵׁנִים</p> <p>וְאֵיךְ יִיטַב לְךָ אֹכֶל וּמִשְׁתֶּה</p> <p>וְהִתְעַדֵּן בְּשָׁנִים וַעֲדָנִים</p> <p>הֲלֹא תִשְׁמַע הֲלֹא תָבִין הֲתִרְאֶה</p> <p>הֲלֹא תֵדַע אֲשֶׁר הָיָה לְפָנִים.</p> <br/></blockquote>