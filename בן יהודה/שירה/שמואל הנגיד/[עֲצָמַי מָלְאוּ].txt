<h1>[עֲצָמַי מָלְאוּ]</h1>
שמואל הנגיד
<p>ומרץ אבו אברהים עמי רחמה אללה עליה פי שנת שמונה מאות ואחת ואשתד אשפאקה עליה פקאל פי דלך</p>
<p>וחלה יצחק דודי, ירחם האל עליו, בשנת שמונה מאות ואחת ורבו רחמיו עליו ואמר בענין זה</p>
<blockquote><p>עֲצָמַי מָלְאוּ צִירִים וְתוּגוֹת / וְעֵינִי נִגְּרָה מֵאֵין הֲפוּגוֹת,</p> <p>וּמַכְאוֹב צָץ בְּמוֹרָשַׁי, כְּדֶשֶׁא / יְכַסֶּה אַחֲרֵי מָטָר עֲרוּגוֹת.</p> <p>אֲהָהּ עַל תַּעֲנוּגִים כִּי מְאַסְתִּים – / הֲיֵשׁ בִּימֵי חֳלִי אָח תַּעֲנוּגוֹת?</p> <p>פְּקֹד עָלַי, וְאַל תִּפְקֹד, אֱלֹהַי, / עֲלֵי אָחִי, דְּרָכַי הַנְּסוֹגוֹת.</p> <p>וְאִם אֶשְׁגֶה – הֲכִי תִקַּח אֲחֵרִים? / הֲלֹא עִמִּי תְּלִינֶנָה מְשׁוּגוֹת! <br/></p></blockquote>