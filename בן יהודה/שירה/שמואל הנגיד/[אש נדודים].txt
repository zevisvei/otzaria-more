<h1>[אש נדודים]</h1>
שמואל הנגיד
<blockquote><p>— ∪ — — ∪ — ∪ — // — ∪ — — ∪ — ∪ —</p></blockquote>
<blockquote><p>אֵשׁ נְדוּדִים לְנוּד יְדִי־ // דִים עֲצָמַי יְאַבְּלוּ</p></blockquote>
<blockquote><p>בַּחֲזוֹתִי בְּנֵי יְעֵ־ // נִים מְעוֹנִים יְחַבְּלוּ</p></blockquote>
<blockquote><p>יִבְכְּיוּן<a href="#fn:1" id="fnref:1" title="see footnote"><sup>1</sup></a> עַל נְדֹד חֲבֵ־ // רִים, וְיוֹם נֹד<a href="#fn:2" id="fnref:2" title="see footnote"><sup>2</sup></a> יְקַלְלוּ</p></blockquote>
<blockquote><p>אַחֲרֵי רִנְּנוּ בְיוֹם // הַפְּרִידָה וְצָהֲלוֹ<a href="#fn:3" id="fnref:3" title="see footnote"><sup>3</sup></a>.</p> <br/></blockquote>
<ol><li id="fn:1"><p><strong>יבכיון</strong> – יבכו האוהבים. <a href="#fnref:1" title="return to body"> ↩</a></p></li> <li id="fn:2"><p><strong>ויום נד</strong> – ואת יום הפרידה. <a href="#fnref:2" title="return to body"> ↩</a></p></li> <li id="fn:3"><p>אחרי ששמחו וצהלו ביום הפרידה. השווה לעיל מ 1־2: אם תבך עין גדולה אשר דלפה מנוד ויעל את נדוד על שפה ילון עלי נפשו אשר בחרה לו לשום במרחק פעמו נדחפה. <a href="#fnref:3" title="return to body"> ↩</a></p></li></ol>