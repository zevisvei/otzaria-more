<h1>[אשר יצר]</h1>
שמואל הנגיד
<blockquote><p>אֲשֶׁר יָצַר וּבָרָא אֵת לְבַב אִישׁ</p> <p>בְּקִרְבּוֹ לִמְּדוֹ לִבְרוֹא חֲדָשִׁים</p> <p>וְלֹא יִשְׁוֶה אֱנוֹשׁ אַמִּיץ וְחָרִיץ</p> <p>כְּלִבּוֹת הַנְּבָרִים הַקְּדוֹשִׁים</p> <p>וְלֵב יִבְרָא גְדוֹלִים כַּבְּרוֹשִׁים</p> <p>וְלֵב יִבְרָא הֲבָלִים כַּחֲשָׁשִׁים</p> <p>וְלֵב יֵדַע אֲשֶׁר יִהְיֶה וְלֵב לֹא</p> <p>יְחַלֵּק אֵת שְׁלֹשָׁה מִשְּׁלֹשִׁים</p> <p>וְיֵשׁ רֵע כְּמַלְאַךְ הָאֱלֹהִים</p> <p>לְרֵעֵהוּ, וְרֵעִים כַּנְּחָשִׁים</p> <p>וְהִתְהַפֵּךְ זְמַנִּים עַל אֲנָשִׁים</p> <p>כְּהִתְהַפֵּךְ אֲנָשִׁים בַּאֲנָשִׁים.</p> <br/></blockquote>