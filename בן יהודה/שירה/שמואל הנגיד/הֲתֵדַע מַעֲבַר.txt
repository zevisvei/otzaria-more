<h1>הֲתֵדַע מַעֲבַר</h1>
שמואל הנגיד
<blockquote><p>וּבְצֵאתוֹ לְהִלָּחֵם עַל אָשׁוּנָה וּמוֹרוֹר עָבַר עַל מָקוֹם הָיָה בוֹ חוֹל לָרֹב, בִּשְׁנַת תת"ו [4806], <br/> וּכְבָר עָבַר עָלָיו בִּימֵי בַחֲרוּתוֹ בּוֹרֵחַ מִפְּנֵי הַמִּלְחָמָה הַכְּבֵדָה מִקָּרְטָבָה, וְאָמַר זֶה:</p></blockquote>
<br/>
<blockquote><p>הֲתֵדַע מַעֲבַר הַחוֹל, בְּעָבְרִי / בְּךָ חָרֵד וּבוֹרֵחַ בְּמַקְלִי?</p></blockquote>
<blockquote><p>וְהַיּוֹם אֶעֱבֹר בָּךְ – וְאֲחוֹרַי / רְבָבוֹת, כַּאֲבִיהֶם יִשְׁמְעוּ לִי,</p></blockquote>
<blockquote><p>וְיוֹחִילוּ לְאִמְרֵי פִי כְּמָטָר, / וְיַקְשִׁיבוּ כְּאֶל חָזוֹן לְשִׂכְלִי,</p></blockquote>
<blockquote><p>וְיַעַן בֵּרְכָם אֵלִי לְרַגְלִי – / לְרָצוֹן נִמְשְׁכוּ הַיּוֹם בְּחַבְלִי.</p></blockquote>
<br/>