<h1>הַבְּשַׁחַק בְּכִי</h1>
שמואל הנגיד
<blockquote><p>הַבְּשַׁחַק בְּכִי וְקוֹלוֹת – וְיֶחְשֶׁה / בֶּן-מְרָרִי, וְנִין שְׁמוּאֵל וּמֹשֶׁה?</p> <p>נַעֲרִי, לָךְ אֱלֵי כְנַעַן וְיַלְוֶה / כַּד בְּנֶשֶׁךְ וְיִהְיֶה לָּךְ כְּנוֹשֶׁה,</p> <p>כִּי בְאָזְנַי הֲמוֹן גְּשָׁמִים כְּרִגְשַׁת / שִׁיר קְרוֹבַי עֲלֵי נְסָכִים וְאִשֶּׁה,</p> <p>וַעֲלִיצוּת בְּתוֹךְ לְבָבִי, לְמַעַן / בַּגְּשָׁמִים תְּחִי אֲדָמָה וְתַדְשֵׁא.</p></blockquote>