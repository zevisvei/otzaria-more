<h1>[לכל נברא בעולם]</h1>
שמואל הנגיד
<blockquote><p>לְכָל-נִבְרָא בְּעוֹלָם יֵשׁ חֲלִיפָה</p> <p>וְאֵין לוֹ עִם חֲלִיפָתוֹ אֲסִיפָה</p> <p>וּמִי יִמְזֹג נְהָרָה עִם אֲפֵלָה</p> <p>וּמִי יִמְסֹךְ מְנוּחָה וַהֲנָפָה</p> <p>וְאֵין סַעַר בְּיוֹם נַחַת וְהַשְׁקֵט</p> <p>וְאֵין הַשְׁקֵט בְּיוֹם סַעַר וְסוּפָה</p> <p>וְעֵץ מוּכָן לְמִסְעַד בֵּית מְלָכִים</p> <p>וְעֵץ מוּכָן לְהִשָּׂרֵף שְׂרֵפָה.</p> <br/></blockquote>