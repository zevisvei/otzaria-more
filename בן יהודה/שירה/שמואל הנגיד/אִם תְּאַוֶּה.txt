<h1>אִם תְּאַוֶּה</h1>
שמואל הנגיד
<blockquote><p>אִם תְּאַוֶּה, כְּמוֹ נְאַוֶּה לְנַסֵּךְ / יֵין שְׂמָחוֹת, שְׁמַע הֲגִיגֵי לְשׁוֹנִי:</p> <p>אוֹרְךָ אֶת נְתִיב שְׂשׂוֹנִים, וְאִם לֹא / תַאֲמִין לִי, אֲחִי אֲנָחוֹת וְעֹנִי,</p> <p>כִּי חֲמִשָּׁה יְמַלְּאוּ הַלְּבָבוֹת / בַּשְּׂמָחוֹת וְהֵם יְנִיסוּן יְגוֹנִי:</p> <p>יַעֲלַת־חֵן וְגַן וְיַיִן וְרִגְשַׁת / מֵי נְחָלִים וְשִׁיר יְעִירוּן שְׂשׂוֹנִי.</p></blockquote>