<h1>[אמת כי צבי לוקט ורדים בגנך]</h1>
שמואל הנגיד
<blockquote><p>אֱמֶת כִּי צְבִי לוֹקֵט וְרָדִים בְּגַנֶּךָ –</p> <p>אֲהַבְתִּיו, לְכֵן עָלַי תְּשַׁלַּח חֲרוֹנֶךָ,</p> <p>וְלוּ תֶחֱזֶה, אֶת שֶׁאֲהַבְתִיו, בְּעֵינֶיךָ –</p> <p>אֲזַי שִׁחֲרוּךָ אוֹהֲבֶיךָ וְאֵינֶךָ.</p> <p>אֲשֶׁר שָׂח: רְדֵה נָא לִי דְּבַשׁ מִנְּחִילֶךָ!</p> <p>עֲנִיתִיו: תְּנָה לִי אֶת דְּבַשׁ מִלְּשוֹנֶךָ.</p> <p>וְקָצַף וְאָמַר לִי בְּזַעַף: הֲנֵחָטֵא</p> <p>לְאֵל חַי? עֲנִיתִיו: בִּי, אֲדוֹנִי עֲווֹנֶךָ!</p></blockquote>