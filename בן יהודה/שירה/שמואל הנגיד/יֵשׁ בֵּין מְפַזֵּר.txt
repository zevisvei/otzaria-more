<h1>יֵשׁ בֵּין מְפַזֵּר</h1>
שמואל הנגיד
<blockquote><p>יֵשׁ בֵּין מְפַזֵּר הוֹן וְנָדִיב חֲלוּקָה כִּי</p> <p>נָדִיב נְדִיבוֹתָיו נְתֻנּוֹת בְּמִישׁוֹרִים</p> <p>יִתֵּן כְּפִי שֹׁאֵל וּמִשְׁאָל וְכַשָּׁעָה</p> <p>הַהִיא וְיַבְדִּיל בֵּין נְמִבְזִים וְנֶהְדָּרִים</p> <p>וּמְפַזְּרִים לֹא יַעֲנִיקוּ כְּפִי שֹׁאֵל</p> <p>וּכְפִי שְׁאֵלָה אוֹ כְפִי עֵת וְכַדּוֹרִים</p> <p>יִתֵּן וְלֹא יִתֵּן בְּיֹשֶׁר מְפַזֵּר כִּי</p> <p>יִתֵּן לְקָטֹן רַב וְיַמְעִיט לְכַבִּירִים</p> <p>יִתֵּן לְנָכְרִי שִׁבְּחוֹ רַב וְיַרְחִיב לוֹ</p> <p>מַתָּן וְלֹא יִתֵּן כְּמוֹ כֵן לְמַכִּירִים.</p> <br/></blockquote>