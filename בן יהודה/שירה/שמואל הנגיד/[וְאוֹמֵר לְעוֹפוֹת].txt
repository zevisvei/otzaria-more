<h1>[וְאוֹמֵר לְעוֹפוֹת]</h1>
שמואל הנגיד
<blockquote><p>וְאוֹמֵר לְעוֹפוֹת פַּח, הֲיֵשׁ פַּח לוֹכֵד</p> <p>עֲוֹנוֹת וְחַטָּאוֹת עֲנִיתִיו שִׁפְלוּת</p> <p>וּמַה-פַּח לְחַיֵּי אִישׁ אֲשֶׁר מֵמִית אֶת–</p> <p>בְּעָלָיו וְהוּא פֵרְשׂוֹ עֲנִיתִיו סִכְלוּת</p> <p>וּמַה-פַּח לְכָל-נֹעַם אֲשֶׁר טוֹבוּ בוֹ</p> <p>בְּנֵי אִישׁ בְּעוֹלָמָם עֲנִיתִיו עַצְלוּת</p> <p>וּמַה-פַּח אֲשֶׁר יַשְׁפִּיל לְרֹאשׁ וּלְעַיִן</p> <p>וְיִקְשׁוֹר לְיָד וּלְפֶה עֲנִיתִיו דַּלּוּת</p> <p>וּמַה-פַּח מְאַבֵּד אֶת-כְּבוֹד נִכְבָּדִים</p> <p>וְשׁוֹלֵל יְקַר-פָּנִים עֲנִיתִיו קַלּוּת</p> <p>וּמַה-פַּח לְחֶבְרָה לַהֲשִׁיבָהּ מַצָּה</p> <p>עֲנִיתִיו בְּהִצָּמֵד אֲחֵי הוֹלֵלוּת</p> <p>וּמַה-פַּח לְמִתְרַחֵק פְּרוּשָׂה</p> <p>.. אֱלֵי יִשּׁוּב עֲנִיתִיו גָּלוּת.</p></blockquote>