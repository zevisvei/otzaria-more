<h1>[ידידי הכמוני תפתו]</h1>
שמואל הנגיד
<blockquote><p>יְדִידַי, הֲכָמוֹנִי תְּפַתּוּ כְיִלּוֹדִים</p> <p>וְאִם תִּזְכְּרוּ לִי עוֹד אֲהָבִים וְדוֹדִים</p> <p>אֲנַחְנוּ בְּעוֹלַם אֵל וּמַה לִּי בְּעוֹלָמוֹ</p> <p>כְּגֵרִים, וְעַל-טוּבוֹ בְּאַרְצוֹ פְּקִידִים.</p> <p>וְאֵיכָה תְּנַחְמוּנִי וּבֵינִי וּבֵין קִצִּי</p> <p>חֲמִשָּׁה פְּשָׂעִים אוֹ כְּשִׁשָּׁה צְעָדִים</p> <p>חֲמִשִּׁים אֲשֶׁר עָבְרוּ וּוָוִים עֲלֵי רֹאשִׁי</p> <p>לְבָנִים–עֲלֵי קִרְבַת תְּמוּתָה מְעִידִים.</p> <br/></blockquote>