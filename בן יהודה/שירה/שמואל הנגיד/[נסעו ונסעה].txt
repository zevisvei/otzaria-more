<h1>[נסעו ונסעה]</h1>
שמואל הנגיד
<blockquote><p><a href="#fn:1" id="fnref:1" title="see footnote"><sup>1</sup></a></p></blockquote>
<blockquote><p>— — ∪— — —∪ — — —∪ — // — — ∪— — —∪ — — —∪ —</p></blockquote>
<blockquote><p>נָסְעוּ — וְנָסְעָה עָב עֲלֵי רֹאשָׁם, כְּמוֹ כַּפָּם בְּמַתָּן, אוֹ כְעֵינִי בַבְּכִי.</p></blockquote>
<blockquote><p>בָּכְתָה לְבִכְיָתִי וְאָמְרָה לִי: חֲכֵה, כִּי עוֹד יְשִׁיבֵם אֵל! וְשַׂחְתִּי לָהּ: חֲכִי</p></blockquote>
<blockquote><p>עַד יִגְּעוּ<a href="#fn:2" id="fnref:2" title="see footnote"><sup>2</sup></a> אֶל עִיר מְנוּחָתָם וְאָז בִּמְטַר נְדָבוֹת<a href="#fn:3" id="fnref:3" title="see footnote"><sup>3</sup></a> אֶל מְנוּחָתָם לְכִי.</p></blockquote>
<blockquote><p>אִם יֶחְדְּלוּ נָא מִלְּהַלֵּךְ בַּעֲבוּר גֶּשֶׁם עֲלֵיהֶם נָא<a href="#fn:4" id="fnref:4" title="see footnote"><sup>4</sup></a> כְגִיחוֹן תִּשְׁפְּכִי<a href="#fn:5" id="fnref:5" title="see footnote"><sup>5</sup></a>!</p> <br/></blockquote>
<ol><li id="fn:1"><p>1־4, השוה לעיל סב 2־4: וצוו עב אחותכם בנדיבות בהקדרה בלכת יעליכם להתאפק ולא תבכה לנודם ולא תריק עליהם ועליכם אבל עת נוחכם תרבה בכיתה כידכם או כמו פי שואליכם. <a href="#fnref:1" title="return to body"> ↩</a></p></li> <li id="fn:2"><p><strong>יגעו</strong> – יגיעו. <a href="#fnref:2" title="return to body"> ↩</a></p></li> <li id="fn:3"><p><strong>במטר נדבות</strong> – בגשמי ברכה. על פי תהלים סח י: גשם נדבות. <a href="#fnref:3" title="return to body"> ↩</a></p></li> <li id="fn:4"><p><strong>נא</strong> – עכשו. <a href="#fnref:4" title="return to body"> ↩</a></p></li> <li id="fn:5"><p>אבל אם הגשם יניאם מללכת עכשו, שפכי עכשו, מים בשפע כמי גיחון. <a href="#fnref:5" title="return to body"> ↩</a></p></li></ol>