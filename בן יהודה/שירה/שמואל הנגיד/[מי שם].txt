<h1>[מי שם]</h1>
שמואל הנגיד
<blockquote><p>— — ∪ — — — ∪ — — ∪ — // — — ∪ — — — ∪ — — ∪ —</p></blockquote>
<blockquote><p>מִי שָׂם בְּעֵינַי, יוֹם נְסִיעַתְכֶם, // מַעְיָן אֲשֶׁר מֵימָיו כְּעָב יִרְעֲפוּ<a href="#fn:1" id="fnref:1" title="see footnote"><sup>1</sup></a>?</p></blockquote>
<blockquote><p>אִם הַבְּכִי יַקְרִיב תְּשׁוּבַתְכֶם<a href="#fn:2" id="fnref:2" title="see footnote"><sup>2</sup></a> — // עַל פִּי שְׁנַיִם בּוֹ דְּמָעַי סְפוּ<a href="#fn:3" id="fnref:3" title="see footnote"><sup>3</sup></a>.</p></blockquote>
<blockquote><p>הֵם<a href="#fn:4" id="fnref:4" title="see footnote"><sup>4</sup></a> — תִּדְּפֵם רוּחַ בְּלֶכְתָּם<a href="#fn:5" id="fnref:5" title="see footnote"><sup>5</sup></a>, וְהֵם רוּחַ אֲשֶׁר לִבִּי כְּמֹץ יִדְּפוּ<a href="#fn:6" id="fnref:6" title="see footnote"><sup>6</sup></a>.</p> <br/></blockquote>
<ol><li id="fn:1"><p><strong>ירעפו</strong> – יזלו. <a href="#fnref:1" title="return to body"> ↩</a></p></li> <li id="fn:2"><p><strong>תשובתכם</strong> – חזרתכם אלי. על פי שמואל א ז יז: ותשובתו הרמתה. <a href="#fnref:2" title="return to body"> ↩</a></p></li> <li id="fn:3"><p><strong>על פי שנים בו דמעי ספו</strong> – הוסיפו, אתם דמעי, לבכות פי שנים. <a href="#fnref:3" title="return to body"> ↩</a></p></li> <li id="fn:4"><p><strong>הם</strong> –ידידי. <a href="#fnref:4" title="return to body"> ↩</a></p></li> <li id="fn:5"><p><strong>תדפם רוח בלכתם</strong> – הרוח הנושבת מאחוריהם ועוזרת להם ללכת. <a href="#fnref:5" title="return to body"> ↩</a></p></li> <li id="fn:6"><p><strong>ידפו</strong> – יהדפו. <strong>והם רוח אשר לבי כמוץ ידפו</strong> – על פי תהלים א ד: כמץ אשר תדפנו רוח. <a href="#fnref:6" title="return to body"> ↩</a></p></li></ol>