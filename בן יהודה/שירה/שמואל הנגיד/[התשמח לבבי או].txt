<h1>[התשמח לבבי או]</h1>
שמואל הנגיד
<blockquote><p>הֲתִשְמַח לְבָבִי אוֹ הֲתִיטַב בְּיֵינְךָ</p> <p>וְתָרוּץ לְבֵית מִשְׁתֶּה וְתִנְשֶׁה עֲוֹנְךָ</p> <p>כְּאִלּוּ בְּתוֹךְ גּוּפַת כְּסִיל אַתְּ וְאֵינְךָ</p> <p>בְּבִינָה וְלֹא תַכִּיר אֱלֹהִים הֱבִינְךָ</p> <p>זְכֹר כִּי לְמָחָר תַּעֲזֹב אֶת הֲמוֹנְךָ</p> <p>וְיוּטַל עֲלֵי כִתְפוֹת אֲנָשִׁים אֲרוֹנְךָ</p> <p>וְתָקוּם לְךָ רִשְׁעָה עֲלֵי יַד יְמִינְךָ</p> <p>וְיֵשֵׁב לְךָ יוֹצֵר שְׁחָקִים לְדִינְךָ.</p> <br/></blockquote>