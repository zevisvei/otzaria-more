<h1>אָהֳלֵי בַת נְשִׂיא</h1>
שמואל הנגיד
<blockquote><p>אָהֳלֵי בַת נְשִׂיא עֲרָב הַחֲרֵבִים – / יָצְקוּ בָם בְּנֵי נְשִׂיאִים רְבִיבִים,</p> <p>וֶהֱנִיעוּם אֲבוֹת רְעָמִים וְאַחְיוֹת / הַבְּרָקִים וְהֶעֱלוּ בָם עֲשָׂבִים.</p> <p>אַחֲרֵי יָצְקוּ לְךָ שָׁם אֲהוּבִים / מֵי זְהוּבִים בְּתוֹךְ גְּבִיעֵי זְהָבִים,</p> <p>עַד אֲשֶׁר אֵין בְּךָ תְּבוּנָה לְהַבְדִּיל / בֵּין מְאוֹרֵיהֶם וּמַחֲשַׁכֵּי עֲרָבִים.</p></blockquote>