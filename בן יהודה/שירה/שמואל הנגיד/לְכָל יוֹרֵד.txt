<h1>לְכָל יוֹרֵד</h1>
שמואל הנגיד
<blockquote><p>לְכָל יוֹרֵד אֱלֵי מַיִם – עֲלִיָּה / בְּצִמָּאוֹן, בְּקָרוֹב, אוֹ רְוָיָה,</p> <p>וְלַשּׁוֹכֵן בְּמִבְטַחִים – נְסִיעָה, / וְלַמֵּחִישׁ בְּדַרְכּוֹ – עֵת חֲנִיָּה,</p> <p>וְלַמָּוֶת, עֲלֵי כָל חַי וְחַיָּה, / בְּכָל לַיִל וְיוֹם, חֶרֶב נְטוּיָה,</p></blockquote>
<blockquote><p>וְלֹא יַגַּע אֱנוֹשׁ אֶל מַאֲוַיָּיו / בְּ׳מִי יִתֵּן׳ וְ׳לוּ׳ מֵאֵין עֲשִׂיָּה.</p></blockquote>
<blockquote><p>עֲשֵׂה טוֹב, כִּי שְׁאוֹל תֵּרֵד, בְּטוּבָךְ / וְרָעָתָךְ, וְלֹא תָשׁוּב שְׁנִיָּה.</p></blockquote>