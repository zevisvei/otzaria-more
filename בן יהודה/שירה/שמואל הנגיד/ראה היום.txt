<h1>ראה היום</h1>
שמואל הנגיד
<h2 id="רְאֵההַיּוֹםשמואלהנגיד">רְאֵה הַיּוֹם / שמואל הנגיד</h2>
<br/>
<p>ולמא קטע אסמעיל בן עבאד באלחאג ͘ ב אבי מנאד אעזה אללה תט ͘ אהר במואכבה אליה פי עשיה יום אלכ ͘ מיס לתלת עשרה לילה כ ͘ לת מן תשרי שנת שמונה מאות ונשבת אלחרב פי מא בינהם עלי מקרבה מן ואדי ושנלי פקאל הד ͘ ה אלאביאת ואקאמהם מקאם צלאה מנחה לד ͘ לך אליום</p>
<br/>
<p>וכאשר חסם אסמעיל בן עבאד את הדרך בפני המשנה אבי מנאד, יוקירהו האל, הופיע (הנגיד) בצבאותיו נגדו בערב יום החמישי בליל השלשה עשר שחל בתשרי שנת שמונה מאות (4 באוקטובר 1039) והתלקחה המלחמה ביניהם בקרבת נחל גניל ואמר (הנגיד) בתים אלה וקבעם במקום תפלת מנחה לאותו יום</p>
<br/>
<p>U — — — U — — — U — — — U — — —</p>
<blockquote><p>            רְאֵה הַיּוֹם             בְּצָרָתִי,             שְׁמַע וּשְׁעֵה             עֲתָרָתִי,</p></blockquote>
<blockquote><p>            זְכָר דָּבָר             לְעַבְדֶּךָ             וְאַל אֵבוֹשׁ             בְּשִׂבְרָתִי.</p></blockquote>
<blockquote><p>            הֲתַגִּיעַ             לְרַע לִי יָד –             וְאַתְּ יָדִי             וְסִתְרָתִי!</p></blockquote>
<blockquote><p>            יְעַדְתַּנִי             וְהֵטַבְתָּ             בְּיַד צִירִים             בְּשׂוֹרָתִי:</p></blockquote>
<blockquote><p>5             אֲנִי עוֹבֵר             בְּתוֹךְ מַיִם –             דְּלֵנִי מִ-             מְּגוּרָתִי,</p></blockquote>
<blockquote><p>            אֲנִי הוֹלֵךְ             בְּמוֹקֵד אֵשׁ –            פְּצֵנִי מִ-             בְּעֵרָתִי.</p></blockquote>
<blockquote><p>           וְאִם יֶשׁ לִי             מְרוֹרוֹת – מָה             אֲנִי אוֹ מַה             מְּרוֹרָתִי?</p></blockquote>
<blockquote><p>           אֲנִי בַצַּר             וְלֹא אוּכַל             לְהַרְבּוֹת אֶת             אֲמִירָתִי.</p></blockquote>
<blockquote><p>           עֲשֵׂה לִי תַ-             אֲוַת לִבִּי             וְחוּשָׁה נָּא             לְעֶזְרָתִי,</p></blockquote>
<blockquote><p>10             וְאִם אֵינִי             כְּדַאי אֶצְלָךְ –             עֲשֵׂה לִבְנִי             וְתוֹרָתִי!</p></blockquote>