<h1>אמור לי</h1>
שמואל הנגיד
<blockquote><p>וְלוֹ עוֹד בְּסִפּוּר מַבּוּעַ מַיִם אֲשֶׁר הָיָה בְּבֵיתוֹ, יֵצְאוּ הַמַּיִם מֵרֹאשוֹ וְהָיוּ יוֹרְדִים כִּדְמוּת קֻבָּה עַל רִצֲפַת בַּהַט וָשֵׁשׁ וְיָשִׂימוּ הַנֵּרוֹת בַּקֻּבָּה מִפְּנִים וְהַקֻּבָּה מִבַּחוּץ וְנֵר הַשַּׁעֲוָה בְּרֹאשָׁהּ.</p></blockquote>
<br/>
<p>∪ – – – ∪ – – – ∪ – – ∪ – – – ∪ – – – ∪ – –</p>
<br/>
<blockquote><p>אֱמָר לִי: מָה אֲבוּקָה עַל מְנוֹרָה, מְרִיקָה עַל פְּנֵי מֶלַח כְּמֶלַח,</p></blockquote>
<blockquote><p>וְנָהָר – לֹא יְמוֹתֵת אֵשׁ בְּתוֹכוֹ, וּמֵימָיו לוֹ כְּמוֹ חוֹמָה וְשֶׁלַח,</p></blockquote>
<blockquote><p>וְשָׁמַיִם בְּעוֹר שֹׁהַם מְצֻפִּים נְטוּיִים עַל אֲדָמָה מִבְּדֹלַח?</p></blockquote>