<h1>[ידידי קדשו עמי]</h1>
שמואל הנגיד
<blockquote><p>יְדִידַי קַדְּשׁוּ עִמִּי עֲצָרָה</p> <p>וָאֶשְׁפֹּךְ עַל עֲוֹנוֹתַי עֲתָרָה</p> <p>וְיַקְדִּיחוּ דְּמָעַי אֶת לְחָיַי</p> <p>וְלֹא תּוֹתַר עֲלֵי עֵינַי שְׁמוּרָה</p> <p>עֲוֹנוֹת עִנְנוּ עָלַי וְכִהוּ</p> <p>מְאוֹר עֵינַי וְלֹא אֶרְאֶה נְהָרָה</p> <p>וְאִלּוּ אֵל יְדִינֵנִי כְּפִיהֶם</p> <p>הֲפָכַנִי כְּמַהְפֵּכַת עֲמוֹרָה</p> <p>בְּחַסְדָךְ אֵל סְלַח נָא לִי בְּחַיַּי</p> <p>וְלֹא אֵרֵד בְּרִשְׁעִי אֶל-קְבוּרָה.</p> <br/></blockquote>