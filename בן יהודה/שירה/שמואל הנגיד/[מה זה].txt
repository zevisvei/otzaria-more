<h1>[מה זה]</h1>
שמואל הנגיד
<blockquote><p>— — ∪ — — ∪ — — // — — ∪ — — ∪ — —</p></blockquote>
<blockquote><p>מַה זֶּה אֲשַׁלֵּם לְדוֹדִי // עַל כִּי יְפַלַּח כְּבֵדִי<a href="#fn:1" id="fnref:1" title="see footnote"><sup>1</sup></a>?</p></blockquote>
<blockquote><p>אִם אַחֲלִיפוֹ בְאַחֵר — // אָמִיר בְּקָלוֹן כְּבוֹדִי<a href="#fn:2" id="fnref:2" title="see footnote"><sup>2</sup></a>.</p></blockquote>
<blockquote><p>הִנֵּה אֲגַלֶּה צְפוּנַי<a href="#fn:3" id="fnref:3" title="see footnote"><sup>3</sup></a> // לוֹ, וַאֲבִיאוֹ בְסוֹדִי:</p></blockquote>
<blockquote><p>אִם בָּא וְעָמַד לְנֶגְדִּי // אֶקֹּד וְאֶשַּׁק לְיָדִי<a href="#fn:4" id="fnref:4" title="see footnote"><sup>4</sup></a>.</p> <br/></blockquote>
<ol><li id="fn:1"><p><strong>יפלח כבדי</strong> – יגרם לי יסורי אהבה. על פי משלי ז כג: עד יפלח חץ כבדו. <a href="#fnref:1" title="return to body"> ↩</a></p></li> <li id="fn:2"><p>אם אחליפנו באחר כנקמה על היסורים שהוא גורם לי, אמיר את כבודי בקלון, כי אין יפה ממנו. <strong>אמיר בקלון כבודי</strong> – על פי הושע ד ז: כבודם בקלון אמיר. <a href="#fnref:2" title="return to body"> ↩</a></p></li> <li id="fn:3"><p><strong>צפוני</strong> – סוד אהבתי. <a href="#fnref:3" title="return to body"> ↩</a></p></li> <li id="fn:4"><p>זהו הסוד: אם יבא אלי אשתחוה לאל לאות תודה ואשק לידי לאות חשקי בו. <strong>ואשק לידי</strong> – על פי איוב לא כז: ותשק ידי לפי; והשוה לעיל קפו 3: עיש ליד תשק בזכרה את שמי. <a href="#fnref:4" title="return to body"> ↩</a></p></li></ol>