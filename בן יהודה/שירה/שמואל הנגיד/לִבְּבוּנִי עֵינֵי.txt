<h1>לִבְּבוּנִי עֵינֵי</h1>
שמואל הנגיד
<blockquote><p>לִבְּבוּנִי עֵינֵי צְבִי לִי שֵׁרֵת, / לֵב אֲדוֹנָיו יָצוּד בְּלֹא מִכְמֹרֶת.</p> <p>אִם יְכַבּוּ מַיִם אֲהָבֵי דוֹדִים – / לָךְ בְּקֶרֶב לִבִּי כְאֵשׁ בּוֹעֶרֶת.</p> <p>קוּם, יְדִידִי, קוּמָה קְחָה כּוֹס אֶקְדָּח / מֵעֲסִיס רִמּוֹנִי בְּעֵת אַשְׁמֹרֶת</p> <p>מִיְּדֵי עֹפֶר, הֵם גְּלִילֵי זָהָב / מֻלְּאוּ בַתַּרְשִׁישׁ וּבַסּוֹחֶרֶת,</p> <p>וּשְׁמַע קוֹל הַתּוֹר וְכָל עוֹף כָּנָף / נָתְנוּ קוֹלָם עַל מְרוֹמֵי קֶרֶת –</p> <p>וּדְמוּת כּוֹכָבִים בְּכַנְפֵי שַׁחַר / כִּדְמוּת סַפִּירִים עֲלֵי אַדֶּרֶת.</p></blockquote>