<h1>[בכה זקנה בעודך]</h1>
שמואל הנגיד
<blockquote><p>בְּכֵה זִקְנָה בְּעוֹדָךְ רַךְ וְיוֹשֵב</p> <p>בְּתוֹךְ אַחִים כְּשׁוֹשַׁן בֵּין הֲדַסִּים</p> <p>וְיָמֶיךָ בְאוֹר יַלְדוּת לְטוּשִׁים</p> <p>וְלֵילוֹת מִשְּׁחוֹר נֹעַר מְכֻסִּים</p> <p>הֲבִזְקוּנִים תְּהִי הוֹמֶה? וְהֵמָּה</p> <p>מְצוֹדִים מִן יְדֵי מָוֶת פְּרוּסִים</p> <p>וְאֵיךְ תִּדְאַג וְאַתְּ בִּכְנַף תְמוּתָה</p> <p>וּבָעַטְתָּ וְאַתְּ בִּכְנַף עֲלָסִים?</p> <br/></blockquote>