<h1>תְּחִלַּת זְנוּת</h1>
שמואל הנגיד
<blockquote><p>תְּחִלַּת זְנוּת לֵבָב רְאוּת עֵינָיִם</p> <p>וְרֵאשִׁית מְרִי בָּאָה עֲלֵי-אָזְנַיִם</p> <p>וְאִשָּׁה פְּקִידָה עַל-שְׁמִירַת בַּיִת</p> <p>וְלַפֶּה שְׁמִירַת גּוּף וְלַשְּׂפָתָיִם</p> <p>וְהַרְבּוֹת הֲלִיכָה אֶל-גְּבִיר רֹאשׁ כָּבוֹד</p> <p>וְהַרְבּוֹת אֲכִילָה רֹאשׁ חֳלִי-מֵעָיִם</p> <p>וְהַרְבּוֹת חֲקִירָה בֵּין יְדִידִים תַּפְרִיד</p> <p>וְהַכֹּל בְּיוֹם דִּין בָּא בְּכַף מֹאזְנָיִם.</p></blockquote>