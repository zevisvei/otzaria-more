<h1>קְרוֹב אָדָם בְּעוֹלָמוֹ</h1>
שמואל הנגיד
<blockquote><p>קְרוֹב אָדָם בְּעוֹלָמוֹ יְדִידוֹ</p> <p>אֲשֶׁר יִשְׂמַח בְּעֵת יִרֶב כְּבוֹדוֹ</p> <p>וְיֵשׁ קָרוֹב בְּעֵת יַעַל קְרוֹבוֹ</p> <p>אֱלֵי-מַעְלָה וְלִגְדֻלָּה חֲמָדוֹ</p> <p>וּמִתְאַמֵּץ בְּמַצָּבוֹ לְהָרְסוֹ</p> <p>וּמִתְחַזֵּק לְהַפִּיל מַעֲמָדוֹ</p> <p>וְאוֹמֵר בַּעֲדוֹ רַע שִׂמְּחָהוּ</p> <p>וְאוֹמֵר בַּעֲדוֹ טוֹב הֶחֱרִידוֹ</p> <p>וְאֵיךְ יִהְיוּ מְשַׂנְאֵי אִישׁ קְרוֹבָיו</p> <p>וְכָל-אֵידוֹ בְּבֶן-דּוֹדוֹ וְדוֹדוֹ.</p></blockquote>