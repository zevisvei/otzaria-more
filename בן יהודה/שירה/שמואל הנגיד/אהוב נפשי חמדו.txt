<h1>אהוב נפשי חמדו</h1>
שמואל הנגיד
<h2 id="אהובנפשיחמדורשמואלהנגיד">[אהוב נפשי חמדו] / ר' שמואל הנגיד</h2>
<br/>
<p><strong>וכתב אלי צדיק לה מן הארץ אלדיאנין ואסמה יוסף בן שמואל</strong></p>
<p><strong>וכתב אלי ידיד שלו מן הדינים ושמו יוסף בן שמואל</strong></p>
<br/>
<blockquote><p>אֲהוּב נַפְשִׁי,     חֲמָדוֹ אֵל,     וְכֵן לִבִּי     חֲמָדָהוּ,</p></blockquote>
<blockquote><p>וְהַצֶּדֶק כְּמוֹ חֵשֶׁב     אֲשֶׁר חָבַשׁ,     אֲפָדָהוּ,</p></blockquote>
<blockquote><p>וְעָשָׂה דִין,     כְּמוֹ מִסִּין     וּמִסִּינַי לְמָּדָהוּ,</p></blockquote>
<blockquote><p>וְכָל דָּבָר בְּעִתּוֹ עַל     /אֲמִתּוֹ הֶ–     /עֱמִידָהוּ</p></blockquote>
<blockquote><p>וּמִשְׁפָּטוֹ בְּמִשְׁקֹלֶת     לְכָל עַמּוֹ     יְסָדָהוּ,         5</p></blockquote>
<blockquote><p>וְזֵד יָהִיר,     אֲשֶׁר עִקֵּשׁ     דְרָכָיו הֶ–     אֱבִידָהוּ!</p></blockquote>
<blockquote><p>אֲנִי עָמִית     לְכָל מָצָא     דְּבַשׁ מִקְרָא     וְרָדָהוּ,</p></blockquote>
<blockquote><p>וְרֵעַ כָּל אֲשֶׁר נִלְחַם     בְּתַלְמוּד, גַּם     לְכָדָהוּ,</p></blockquote>
<blockquote><p>וּפִי דִבֵּר בְּצַחוֹת עַל     לְבַב קֵדָר     וְצָדָהוּ,</p></blockquote>
<blockquote><p>וְיָוָן אֶת דְּבָרִי עַל     עֲנַק מָלְכּוֹ     רְבָדָהוּ,         10</p></blockquote>
<blockquote><p>וּמַדוֹתִי בְּחָכְמָתִי     אֲשֶׁר הוּא לֹא     מְדָדָהוּ,</p></blockquote>
<blockquote><p>וְלִי הוֹן רַב     וְהוֹד מַלְכוּת     וְשֵׁם, צֶדֶק     עֲנָדָהוּ,</p></blockquote>
<blockquote><p>וְעֵת אֶרְאֶה     יְדִידִי כִי     יְרֹא אֵל הֶ–     חֱרִידָהוּ,</p></blockquote>
<blockquote><p>(כְּשֵׁם אָבִי     שְׁמוֹ, וּשְׁמִי     כְּשֵׁם אָבִיו     יְלָדָהוּ),</p></blockquote>
<blockquote><p>וְאֵדַע כִּי נְבוֹן דָּבָר     וְגִבּוֹר בַּ–     תְּעוּדָה הוּא –         15</p></blockquote>
<blockquote><p>אֲשֶׁר לִבִּי     כְּעֶבֶד לוֹ,     וְהוּא אָדוֹן,     עֲבָדָהוּ!</p></blockquote>