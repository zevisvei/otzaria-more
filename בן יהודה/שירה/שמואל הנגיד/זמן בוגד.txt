<h1>זמן בוגד</h1>
שמואל הנגיד
<h2 id="זְמָןבּוֹגֵדרשמואלהנגיד">זְמָן בּוֹגֵד / ר' שמואל הנגיד</h2>
<br/>
<p>וזאד גזעה עליה פי עאם ופאתה פקאל</p>
<p>ורב צערו עליו בתם שנה למותו (של אחיו) ואמר</p>
<br/>
<blockquote><p>זְמָן בּוֹגֵד! עֲלֵי מַה-זֶּה וְלָמֶה /אֱלֵי אָחִי אֱהִי תָאֵב וְצָמֵא?</p></blockquote>
<blockquote><p>וְאִם אַתָּה גְּנַבְתּוֹ לִי – לְמָתַי /תְּשִׁיבֵהוּ, וְעַד כַּמֶּה וְכַמֶּה?</p></blockquote>
<blockquote><p>לְמוֹתוֹ כָהֲתָה עֵינִי בְּפָנַי – /הֲטוֹב לָךְ כִּי אֱהִי חָבֵר לְסוֹמֵא?</p></blockquote>
<blockquote><p>לְךָ, יִצְחָק, אֲשֶׁר הָלַךְ לְשַׁחַת /וְלֹא יָשׁוּב, אֲנִי גוֹעֶה וְהוֹמֶה,</p></blockquote>
<blockquote><p>וְקָנִיתִי בְּמוֹתָךְ לֵב וְעָרְמָה – /וְהָיִיתִי בְּחַיֶּיךָ מְרֻמֶּה:</p></blockquote>
<blockquote><p>אֲדַמֶּה כִּי תְּחִי לִי לַעֲדֵי עַד, /וְאוּלָם הַזְּמַן לֹא כֵן יְדַמֶּה!</p></blockquote>