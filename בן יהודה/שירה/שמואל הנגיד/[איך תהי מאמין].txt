<h1>[איך תהי מאמין]</h1>
שמואל הנגיד
<blockquote><p>אֵיךְ תְּהִי מַאֲמִין בְּיָמִים מְטִיבִים</p> <p>לָךְ וּמִמָּחֳרָת בְּךָ יִמְרֹדוּ</p> <p>אִם יְיַפּוּ לְאִישׁ עֲוֹנָיו מְהֵרָה</p> <p>יִלְכְּדוּנוֹ וְהֵם לְצַד יַעְמֹדוּ</p> <p>מַה יְּקַוֶּה אֱנוֹשׁ בְּנַגֵּן יְמוֹתָיו</p> <p>לוֹ, וְהֵם זִמְּרוּ (לוֹ) וְהֵם יָנוּדוּ</p> <p>אוֹ יְשִׂישׂוּן לְבַב חֲכָמִים בְּהוֹלִי-</p> <p>דָּם וְהֵם שָׁכְלוּ אֲשֶׁר הוֹלִידוֹ</p> <p>כָּל יְמֵי אִישׁ עֲלֵי אֲדָמָה כְּצֵל עוֹ-</p> <p>בֵר וּמַה יִתְּנוּ–בְּסוֹף יַאְבִידוּ</p> <p>לוּ יְהִי לוֹ עֲלֵי אֲנָשִׁים וְלֹא לָ-</p> <p>הֵם וְלֹא לָמְדוּ וְלֹא הִפְרִידוּ.</p> <br/></blockquote>