<h1>[הלא תענני]</h1>
שמואל הנגיד
<blockquote><p>∪ — —∪ — — — ∪ — — ∪ — ∪ — // ∪ — —∪ — — — ∪ — — ∪ — ∪ —</p></blockquote>
<blockquote><p>הֲלֹא תַעֲנֵנִי, בַּהֲמוֹתִי בְּלִי דֳמִי<a href="#fn:1" id="fnref:1" title="see footnote"><sup>1</sup></a> : // בְּשֶׁלְמִי הֲרֵעוֹתָ לְעַבְדָּךְ<a href="#fn:2" id="fnref:2" title="see footnote"><sup>2</sup></a>, בְּשֶׁלְּמִי?</p></blockquote>
<blockquote><p>וְאֶשְׁקֹד לְשַׁחֶרְךָ<a href="#fn:3" id="fnref:3" title="see footnote"><sup>3</sup></a> וְ’שָׂשׂוֹן' שְׁמִי<a href="#fn:4" id="fnref:4" title="see footnote"><sup>4</sup></a>, אֲבָל // בְּשׁוּבִי בְּבוּז<a href="#fn:5" id="fnref:5" title="see footnote"><sup>5</sup></a> — ‘מַר’ יִקְרְאוּ לִי, כְּנָעֳמִי<a href="#fn:6" id="fnref:6" title="see footnote"><sup>6</sup></a></p></blockquote>
<blockquote><p>וְתִקְצֹף וְתֹאמַר כִּי אֲנִי מוּם אֲשַׁו בְּךָ — // מְשַׂנְאַי, וְחַי אֵל, דִּבְּרוֹ זֹאת עֲלֵי שְׁמִי<a href="#fn:7" id="fnref:7" title="see footnote"><sup>7</sup></a>!</p> <br/></blockquote>
<ol><li id="fn:1"><p><strong>בלי דמי ־</strong> על פי ישעיה סב ו: אל דמי לכם. <a href="#fnref:1" title="return to body"> ↩</a></p></li> <li id="fn:2"><p><strong>בשלמי הרעות לעבדך –</strong> על פי יונה א ז: בשלמי הרעה הזאת לנו. <a href="#fnref:2" title="return to body"> ↩</a></p></li> <li id="fn:3"><p><strong>לשחרך</strong> – לבקרך. <a href="#fnref:3" title="return to body"> ↩</a></p></li> <li id="fn:4"><p><strong>וששון שמי</strong> – בלב שמח. <a href="#fnref:4" title="return to body"> ↩</a></p></li> <li id="fn:5"><p><strong>בשובי בבוז</strong> ־ לאחר שדחית את אהבתי. <a href="#fnref:5" title="return to body"> ↩</a></p></li> <li id="fn:6"><p><strong>מר יקראו לי כנעמי</strong> ־ על פי רות א כ: קראן לי מרא. <a href="#fnref:6" title="return to body"> ↩</a></p></li> <li id="fn:7"><p><strong>משנאי וחי אל דברו זאת עלי שמי</strong> – שעורו: וחי אל! משנאי דברו זאת עלי שמי. כלומר: חי אלהים! שונאי הם שהוציאו דבה עלי. <a href="#fnref:7" title="return to body"> ↩</a></p></li></ol>