<h1>אֹמְרָה לְאֵל</h1>
שלמה אבן גבירול
<blockquote><p>– – – – – – / אֹמְרָה לְאֵל סַלְעִי לָמָה שְׁכַחְתָּנִי</p></blockquote>
<blockquote><p>[הֲמָ]אוֹס [מָאַסְתָּ] אֶת יְהוּדָה</p></blockquote>
<blockquote><p>אֲשֶׁר קָנִיתָ מֵ[אָז לְעֵדָ]ה</p></blockquote>
<blockquote><p>פְּדִיתָנוּ מִבֵּית הָעֲבוֹדָ[ה]</p></blockquote>
<blockquote><p>קְ[נִיתָנוּ] לְתוֹרָה וְלִתְעוּדָה / וּבַעֲבוֹתוֹת אַהֲבָה מְשַׁכְתָּנִי</p> <br/></blockquote>
<blockquote><p>הַשְׁקִיפָה וְהַקְשִׁיבָ[ה וַעֲשֵׂה]</p> <p>לְמַעַן בְּרִית אֵיתָן הַמְנֻסֶּה</p> <p>וּבְרִית הַנֶּעֱקָד לְךָ כַּשֶּׂה</p></blockquote>
<blockquote><p>וְחֶסֶד [הֶ]חָקוּק בַּכִּסֵּא / אֲשֶׁר בָּם עַד הֵנָּה עֲזַרְתָּנִי</p> <br/></blockquote>
<blockquote><p>מַבִּיט לֶעָנִי וְלַנִּכְאֶה</p> <p>עוּרָה לִקְרָאתֵנוּ וּרְאֵה</p> <p>לְמַעַן רוֹעֵה צֹאן הַנִּלְאֶה</p> <p>אֲשֶׁר נָמְתָּ לוֹ עַתָּה תִרְאֶה / בְּאָמְרוֹ לְךָ לָמָּה זֶה שְׁלַחְתָּנִי</p> <br/></blockquote>
<blockquote><p>הָיִיתִי כִּמְעַט אֲנִי אוֹבֵד</p> <p>כִּי עֹל קָמִים עָלַי כָּבֵד</p> <p>בֶּן הָאָמָה אֲשֶׁר אֲנִי עוֹבֵד</p> <p>כְּלִמָּתִי אֶזְכֹּר וְאֶתְנוֹדֵד / כִּי בַּעֲווֹנוֹתַי מְכַרְתָּנִי.</p> <br/></blockquote>