<h1>שלף חרבך</h1>
שלמה אבן גבירול
<h2 id="שְׁלֹףחַרְבְּךָרשלמהאבןגבירול">שְׁלֹף חַרְבְּךָ / ר' שלמה אבן גבירול</h2>
<br/>
<blockquote><p>"שְׁלֹף חַרְבְּךָ, דּוֹדִי הַצַּח וְהָאָדֹם,</p></blockquote>
<blockquote><p>וְשִׁית אוֹיְבַי תַּחַת כַּף רַגְלְךָ לַהְדֹם!</p></blockquote>
<blockquote><p>לַיִל כְּבָר פָּנָה, הַיּוֹם כְּבָר חָנָה,</p></blockquote>
<blockquote><p>קוּמָה, צְלַח וּרְכַב, קוּמָה וְאַל תִּרְדֹּם!"</p></blockquote>
<blockquote><p>"מֵאַז אֲנִי יוֹצֵא, אָחוֹת, לְהוֹשִׁיעֵךְ</p></blockquote>
<blockquote><p>גַּם עִם יְרִיבַיִךְ אָרִיב וְלֹא אֶדֹּם."</p></blockquote>
<blockquote><p>"הִנֵּה מְעַט חֵילִי – שָׂרֵי צְבָא עַמֶּךָ,</p></blockquote>
<blockquote><p>כִּי נָגְפוּ אוֹתִי מַלְכֵי עֲרָב וֶאְדוֹם"</p></blockquote>
<blockquote><p>"הִנֵּה אֲנִי אָקוּם, אֶרְכַּב עֲלֵי סוּסִי,</p></blockquote>
<blockquote><p>אֶרֶץ יְרִיבַיִךְ אָשִׁית אֲזַי כִּסְדוֹם."</p></blockquote>