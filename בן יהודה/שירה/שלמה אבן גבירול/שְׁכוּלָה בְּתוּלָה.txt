<h1>שְׁכוּלָה בְּתוּלָה</h1>
שלמה אבן גבירול
<blockquote><p>שְׁכוּלָה בְּתוּלָה לְעִירֵךְ שׁוּבִי</p> <p>לְאֶרֶץ קְרוּאָה נֵחֲלַת הַצֶּבִי</p> <p>מְרוֹמְמִי אָנָה אָשׁוּב וְעָצְבִּי</p> <p>הֵן גְָּדַל וְחֶרְפָּה שָׁבְרָה לִבִּי</p> <p>וַהֲגִיגִי כָאֵשׁ יִבְעַר בְּקִרְבִּי</p> <p>וְעֵינַי לְךָ אוֹמֵר לַצּוּלָה חֳרָבִי</p> <p>אָדוֹן לְבַדְּךָ בְּמִרְעֶה טּוֹב רְעֵנוּ / יְיָ מַלְכֵּנוּ הוּא יוֹשִׁיעֵנוּ</p> <br/></blockquote>
<blockquote><p>לְמָתַי תְּרוֹמֵם שִׂמְחַת חָסוּר</p> <p>אוֹיְבָיו עוֹנִים לוֹ כְּטָמֵא סוּר</p> <p>מִיָּד אֶל יָד נִלְקָח וּמָסוּר</p> <p>כְּעֶבֶד עָלָיו יִכְרוּן סַרְסוּר</p> <p>טָהוֹר עֲנֵהוּ וְחֶבְלוֹ יָסוּר</p> <p>מֵעַל שִׁכְמוֹ אֲשֶׁר בּוֹ אָסוּר / וּמִטּוּב יָדְךָ אַל תִּמְנָעֵנוּ</p> <br/></blockquote>
<blockquote><p>מִקּוֹל מְחָרֵף נֶאֱנַחְתִּי אָנוֹחַ</p> <p>נִקְצָץ כְּיוֹנָה לֹא מָצְאָה מָנוֹחַ</p> <p>אַרְבָּעָה הֵם שְׁמוֹנָה לִגְנֹחַ</p> <p>צוּרִי זְכָר לִי צִדְקַת אֲבִי זָנוֹחַ</p> <p>וְהָסֵר הָרָעָה וְדִמְעָה תִקְנֹחַ / וְאָז תַּרְבִּיץ בְּאַבְנֵי יִקְרָה יְצוּעֵנוּ</p> <br/></blockquote>
<blockquote><p>הֲתַסְגִּיר עֶבֶד בֵּן בְּכוֹר נְקַבְתּוֹ</p> <p>וְלֹא תַסְגִּיר עֶבֶד אֶל אִישׁ [הִ]זְהַרְתּוֹ</p> <p>וּמִבֵּין אֻמּוֹת שִׁבְעִים יְדַעְתּוֹ</p> <p>וְאָז הִבְטַחְתּוֹ מִבְּלִי לְתִתּוֹ</p> <p>וְאַתְּ בִּשַּׂרְתּוֹ יוֹם יָשׁוּב עֶזְרָתוֹ / קַבֵּץ תּוֹעֵינוּ וְהָשֵׁב רוֹעֵנוּ.</p> <br/></blockquote>