<h1>לְךָ יְיָ הַצְּדָקָה</h1>
שלמה אבן גבירול
<blockquote><p>לְךָ יְיָ הַצְּדָקָה / כִּי יְמִינְךָ פְשׁוּטָה לְקַבֵּל שָׁבִים</p></blockquote>
<blockquote><p>– – – – – – / – – – – – </p></blockquote>
<blockquote><p>לְךָ יְיָ הַצְּדָקָה / שׁוֹכֵן עַד לֹא יִתָּם</p> <p>לְךָ הַשֵּׁם הַגָּדוֹל / אֲשֶׁר בּוֹ כָּל יְצוּר נֶחְתָּם</p> <p>מְחֻלָּק לִשְׁנֵי שֵׁמוֹת / מְיֻסָּדִים בְּמִשְׁמַרְתָּם</p> <p>הֲרִימוֹתָ שְׁנַיִם עוֹד / וְאַתְּ יָחִיד בְּאַרְבַּעְתָּם</p> <p>שְׁחָקִים נִבְרְאוּ בָהֶם / וְכָל הַיְצוּר אֲשֶׁר תַּחְתָּם</p></blockquote>
<blockquote><p>[ל ]</p></blockquote>
<blockquote><p>מְקֻשָּׁרִים בְּאֶזְרוֹעֲךָ / בְּמַאֲמָרְךָ נִצָּבִים</p> <p>הֲלֹא הָעֵת אֲשֶׁר תַּחְפֹּץ / יְהוּ כְאַיִן נֶחְשָׁבִים</p> <p>כִּי יְמִינְךָ פְשׁוּטָה לְקַבֵּל שָׁבִים.</p> <br/></blockquote>