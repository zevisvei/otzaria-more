<h1>הִתְנַעֲרִי מֵעָפָרֵךְ</h1>
שלמה אבן גבירול
<blockquote><p>הִתְנַעֲרִי מֵעָפָרֵךְ בַּת עִבְרִית</p> <p>הַסּוֹבֶלֶת עֹל אַכְזָרִית</p> <p>הִמָּרְקִי וְשִׁטְפִי בְּמַיִם וּבֹרִית</p> <p>הִכּוֹן לִקְרַאת חוֹנֵן שְׁאֵרִית</p> <p>הִנֵּה הָעֵת זְמַן בּוֹ יַכְרִית</p> <p>הִנּוֹ יִנּוֹן וְנִסְתָּר בִּכְרִית</p> <p>הַשּׁוֹכֵן לְחוֹף חִלָּזוֹן וְטָרִית</p> <p>הַצּוּר יִטַּע בְּאַרְצוֹ בִּבְרִית</p> <br/></blockquote>
<blockquote><p>הַלּוֹבְשִׁים תַּשְׁבֵּץ / וְיוֹשְׁבֵי יַעְבֵּץ / לְמַרְבֵּץ תְּקַבֵּץ / מִמַּעֲרָב וּמִמִּזְרָח</p> <p>קוּמִי אוֹרִי / כִּי בָא אוֹרֵךְ /וּכְבוֹד יְיָ / עָלַיִךְ זָרַח.</p> <br/></blockquote>