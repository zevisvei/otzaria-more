<h1>[הֱשִׁיבוּךָ וְאַפֵּיהֶם צְבוּעוֹת]</h1>
שלמה אבן גבירול
<p>ולה איצ֗א פי אלתצאבי [ולו גם כן בהשתעשעו]</p>
<br/>
<blockquote><p>הֱשִׁיבוּךָ וְאַפֵּיהֶם צְבוּעוֹת / בְּבָשְׁתָּם מִמְּךָ עִם־רֹב דְּמָעוֹת</p> <p>וְעֵינֵיהֶם שְׁחֹרִים כַּעֲנָנִים / מְלֵאִים טַל לְהַמְטִיר עַל־גְּבָעוֹת</p> <p>אֲנַחְנוּ עֹֽמְדִים בִּבְרִית אֲהָבִים / וְלֹא נוּכַל לְהָפֵר הַשְּׁבוּעוֹת</p> <p>וְעַל־הָאַהֲבָה פָּרַשׂ כְּנָפוֹ / קְדוֹשׁ יַעְקֹב עֲדֵי יִפְרַע פְּרָעוֹת</p> <p>וְיָשִׁיב מַחֲמַדֵּי הַלְּבָבוֹת / וְיִרְפָּא הַנְּפָשׁוֹת הַנְּגוּעוֹת.</p></blockquote>