<h1>שׁוֹכֵן עַל</h1>
שלמה אבן גבירול
<blockquote><p>שׁוֹכֵן עַל חַיּוֹת אַרְבַּע</p> <p>לְאַחַת כְּנָפַיִם אַרְבַּע</p> <p>מְקֻדָּשׁ בְּסוֹד מַחֲנוֹת אַרְבַּע</p> <p>הַמּוֹצִיא שֵׁשׁ מֵאַרְבַּע</p> <p>הֲמוֹן קוֹרְאִים קִרְיַת אַרְבַּע</p> <p>קַבֵּץ אֶל קִרְיַת אַרְבַּע</p> <p>טוֹעֲמֵי דַת כְּנָפוֹת אַרְבַּע</p> <p>נַהֵל מִכְּנָפוֹת אַרְבַּע</p> <p>חוֹקְרֵי חֹק רוּחוֹת אַרְבַּע</p> <p>זַכֵּה לָזֹאת אוֹת אַרְבַּע</p> <p>קַלְקֵל מַרְכָּבוֹת אַרְבַּע</p> <p>וְהָבֵא אַרְבַּע.</p> <br/></blockquote>