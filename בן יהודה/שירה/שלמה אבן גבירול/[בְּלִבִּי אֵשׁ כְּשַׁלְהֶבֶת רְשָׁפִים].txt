<h1>[בְּלִבִּי אֵשׁ כְּשַׁלְהֶבֶת רְשָׁפִים]</h1>
שלמה אבן גבירול
<p>ואיצ͘א מן אחלא קולה [ ולו מדבריו הערבים ביותר]</p>
<br/>
<blockquote><p>בְּלִבִּי אֵשׁ כְּשַׁלְהֶבֶת רְשָׁפִים / לְרֹאשׁ זָקוּף וְעֵינַיִם כְּפוּפִים</p> <p>וְלֶחִי לָהּ מְשַׂחֵק עַל־לְחָיַי / בְּעֵת יִרְאֶה דְמָעַי בָּם עֲרוּפִים</p> <p>אֲשֶׁר נִבְנָה עֲלֵי צַוָּאר כְּמִגְדָּל / וְשֹׁמְרִים נִתְּנוּ עָלָיו וְצֹפִים</p> <p>הֲלֹא חִנָּם מְכָרוּנִי יְדִידַי / נְתָנוּנִי בְּיַד אַנְשֵׁי כְשָׁפִים</p> <p>וְאִלּוּ כַאֲחֵי יוֹסֵף הֱיִיתֶם / אֲשֶׁר נִמְכַּר בְּעֶשְׂרִים הַכְּסָפִים.</p></blockquote>