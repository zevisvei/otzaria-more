<h1>מחצני אשר</h1>
שלמה אבן גבירול
<p>ולו ירחמנו אלהים ואמר עוד שיר אהבה</p>
<blockquote><p>מְחָצַנִי אֲשֶׁר כִּימָה רְבִידוֹ / וְצַוָּארוֹ כְּמוֹ אוֹר הַלְּבָנָה</p> <p>בְּפָתְחוֹ לוּלְאוֹת עֶדְיוֹ יְגַלֶּה / מְאוֹר דָּרָיו כְּשֶׁמֶשׁ מִמְּעוֹנָה</p></blockquote>
<blockquote><p>עֲנִיתִיהוּ: קְחָה נַפְשִׁי וְאֶשְׁקֹט, / וְאִם אַיִן ־ רְפָאֵנִי נָא, רְפָא נָא!</p></blockquote>
<blockquote><p>הֱשִׁיבַנִי בְּמֶתֶק פִּיו וְאָמָר: / רְפוּאָה אֵין לְכָל מַכָּה יְשָׁנָה</p> <p>־ הֲמַכָּתִי יְשָׁנָה הִיא, יְדִידִי? / טְרִיָּה הִיא וְאֵין לָהּ כִּי כְּשָׁנָה!</p> <p>הֱשִׁיבַנִי: שְׁתֵה כוֹסִי, וְשִׁיר לִי / כְּיוֹם פֵּרוּד, וְאַל תָּבוֹא רְנָנָה</p></blockquote>
<blockquote><p>וְשִׁירָה לִי, יְדִידִי, בַּעֲרָבִית: / ״עלי תד׳כאר מן אהוי ביאנה״.</p> <br/></blockquote>