<h1>[הֲגָנַבְתָּ וְכִחַשְׁתָּ דְבָרַי]</h1>
שלמה אבן גבירול
<p>ולה פי שכ͘ץ אדّעא פי בעץ͘ קולה [ולו על איש שייחס לעצמו מקצת דבריו (של המשורר)]</p>
<br/>
<blockquote><p>הֲגָנַבְתָּ וְכִחַשְׁתָּ דְבָרַי / וְחָתַרְתָּ וּפָרַצְתָּ גְדֵרוֹת</p> <p>וְקִוִּיתָ לְהִתְנַשֵּׂא בְשִׁירַי / לְהִמָּצֵא לְךָ עֶזְרָה בְצָרוֹת</p> <p>הֲיוּכְלוּן לַעֲלוֹת שַׁחַק בְּנֵי־אִישׁ / לְהַסְתִּיר מֵעֲלֵי תֵבֵל מְאוֹרוֹת</p> <p>וְהַדָּבָר מְאֹד נָקֵל בְּעֵינַי / הֲיִבְשׁוּן מִדְּלִי אֶחָד יְאוֹרוֹת.</p></blockquote>