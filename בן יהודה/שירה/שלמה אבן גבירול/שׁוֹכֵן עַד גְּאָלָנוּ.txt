<h1>שׁוֹכֵן עַד גְּאָלָנוּ</h1>
שלמה אבן גבירול
<blockquote><p>שׁוֹכֵן עַד גְּאָלָנוּ / לְחֶלְקוֹ הִבְדִּילָנוּ</p> <p>מִנֹּף הִצִּילָנוּ / וְיוֹם זֶה הִנְחִילָנוּ / תּוֹרָה צִוָּה לָנוּ</p> <br/></blockquote>
<blockquote><p>יוֹם זֶה גִּלָּה נְוַת בַּיִת / לְזֶרַע רַעֲנָן כְּזַיִת</p> <p>וְהוֹצִיא שׁוֹשַׁן מִשַּׁיִת / וּבְסִין הִגְבִּילָנוּ</p> <br/></blockquote>
<blockquote><p>יוֹם זֶה נִגְלָה כְּחָתָן / בְּרִדְתּוֹ לְגִנַּת בִּיתָן</p> <p>וְאֵשׁ דָּת לְעַמּוֹ נָתָן / עַל כֹּל הִגְדִּילָנוּ</p> <br/></blockquote>
<blockquote><p>יוֹם זֶה הוֹצִיא קְדוּמָה / בְּאוֹצָר פְּנִימִי חֲתוּמָה</p></blockquote>
<blockquote><p>וּמֵאֲנוּ מִשְׁמָע / וְדוּמָה / וְקָרְאוּ שִׁבְטֵי אֲיֻמָּה / אֶל מִי מִכֻּלָּנוּ</p> <br/></blockquote>
<blockquote><p>יוֹם זֶה תַּאֲזִין וְתַקְשִׁיב / שֶׁוַע לְבָבוֹת מֵשִׁיב</p> <p>וְעַמְּךָ כְּמֵאָז תָּשִׁיב / וְעָרִים חֲרֵבוֹת תּוֹשִׁיב / תִּשְׁפֹּת שָׁלוֹם לָנוּ.</p></blockquote>