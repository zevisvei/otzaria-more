<h1>נִשְׁמַת שְׁאוּפֵי תַנִּין</h1>
שלמה אבן גבירול
<blockquote><p>נִשְׁמַת שְׁאוּפֵי תַנִּין הַשָּׂם אָרְבּוֹ בְּקִרְבּוֹ / תְּשַׁבְּחָךְ</p> <p>שַׁדַּי הַנִּשְׁפָּט בִּבְנֵי נֹף בְּצוּר חַרְבּוֹ</p> <p>שָׁלַח מֹשֶׁה עַבְדּוֹ אַהֲרֹן אֲשֶׁר בָּחַר בּוֹ.</p> <br/></blockquote>
<blockquote><p>נִשְׁמַת לְאֹם מֻצָּל מִקּוֹץ הִכְאִיב צִדּוֹ / תְלַבְּבָךְ</p> <p>לְעוֹשֵׂה נִפְלָאוֹת גְּדוֹלוֹת לְבַדּוֹ</p> <p>לְמַכֵּה מִצְרַיִם בִּבְכוֹרֵיהֶם כִּי לְעוֹלָם חַסְדּוֹ.</p> <br/></blockquote>
<blockquote><p>נִשְׁמַת מְעֻנֵּי כֹחַ מָצְאוּ רְוָחָה / תַּמְלִיכָךְ</p> <p>מָרוֹם מֵפִיק הֲנָחָה תַּחַת אֲנָחָה</p> <p>מוֹצִיא אֲסִירִים בַּכּוֹשָׁרוֹת אַךְ סוֹרְרִים שָׁכְנוּ צְחִיחָה</p> <br/></blockquote>
<blockquote><p>[נִשְׁמַת ה      תְּהוֹדָךְ</p></blockquote>
<blockquote><p>ה</p></blockquote>
<blockquote><p>ה       ]</p> <br/></blockquote>