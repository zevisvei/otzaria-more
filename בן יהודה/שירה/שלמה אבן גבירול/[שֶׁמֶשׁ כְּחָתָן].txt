<h1>[שֶׁמֶשׁ כְּחָתָן]</h1>
שלמה אבן גבירול
<blockquote><p>שֶׁמֶשׁ כְּחָתָן יַעֲטֶה סוּת אוֹר,</p> <p>מֵהוֹדְךָ נֶאְצַל – וְלֹא נֶעְדָּר.</p> <p>לֶמַד לְסוֹבֵב אֶל פְּאַת מַעְרָב,</p> <p>מִשְׁתַּחֲוֶה אֶל כִּסְאֲךָ, נֶאְדָּר!</p> <p>מִיּוֹם עֲבָדְךָ – שָׂר, וְכֵן עֶבֶד</p> <p>יֶהְדַּר פְּנֵי רַבּוֹ יְהִי נֶהְדָּר.</p> <p>הוֹא יוֹם בְּיוֹם מִשְׁתַּחֲוֶה לָךְ, גַּם</p> <p>אַתְּ מַעֲטֶה עָלָיו מְעִיל הָדָר. <br/></p></blockquote>