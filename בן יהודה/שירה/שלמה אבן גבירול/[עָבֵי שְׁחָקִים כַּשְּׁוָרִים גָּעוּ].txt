<h1>[עָבֵי שְׁחָקִים כַּשְּׁוָרִים גָּעוּ]</h1>
שלמה אבן גבירול
<p>וקאל פי וצף אלגית֗ וט֗הור אלכ֗לא [ואמר בתארו שפעת גשמים והופעת עשב רענן]</p>
<br/>
<blockquote><p>עָבֵי שְׁחָקִים כַּשְּׁוָרִים גָּעוּ / כִּי הַסְּתָיו זָעַף וּפָנָיו רָעוּ</p> <p>וּכְמוֹ עֲנָנִים יִרְדְּפֵם סַעַר כְּמוֹ / סַרְנֵי בְּקַרְנֵי יֽוֹבְלִים תָּקָעוּ</p></blockquote>
<blockquote><p>וּפְנֵי שְׁחָקִים בַּעֲרָפֶל תָּעוּ / אַף כּֽוֹכְבֵי בֹקֶר בְּאוֹרָם לָעוּ</p> <p>שֶׁמֶשׁ נְשָׂאָם עַל־כְּנָפָיו עַל־פְּנֵי / אֶרֶץ וְעֵת כִּי־נִבְקְעוּ נִבְקָעוּ</p> <p>פַּחֵי גְשָׁמִים רִקְּעָה רוּחַ וְעָב / קֻצָּץ פְּתִילִם עַד־שְׁאוֹל נָגָעוּ</p> <p>הוּא הַנְּדֹד נִחַת גְּדוּדֶיהָ וְגַם / הֵכִין תְּלָמֶיהָ עֲדֵי נִזְרָעוּ</p> <p>גָּלָה יְבוּל הָרִים אֲשֶר נִסְתַּר כְּמוֹ / סוֹדוֹת יְדָעָם אִישׁ וְלֹא נוֹדָעוּ</p> <p>כָּל־הַסְּתָיו בָּכוּ עֲנָנָיו עַד־אֲשֶׁר / חָיוּ עֲצֵי שָׂדֶה אֲשֶׁר גָּוָעוּ.</p></blockquote>