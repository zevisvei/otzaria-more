<h1>[נִגְדְּעָה קֶרֶן עֲדִינָה]</h1>
שלמה אבן גבירול
<blockquote><p>נִגְדְּעָה קֶרֶן עֲדִינָה –</p> <p>הִיא גְבֶרֶת כָּל מְדִינָה</p> <p>הוּא אֲשֶׁר בּוֹ רָם לְבָבָהּ</p> <p>מֵת, וּבַמֶּה תִגְבְּהִי נָא?</p> <p>הָיְתָה לִצְבִי אֲרָצוֹת –</p> <p>וַתְּהִי הַיּוֹם שְׁנִינָה.</p> <p>נָתְנָה בָבֶל בְּאָזְנַי</p> <p>קוֹל יְשַׁכַּח כָּל נְגִינָה:</p> <p>"רַב שְׁאוֹני עַל גְּאוֹנִי,</p> <p>אַחֲרָיו אֵין לִי חֲנִינָה.</p> <p>נֶאֱסַף חוֹבֵל בְּלֵב יָם –</p> <p>מִי יְנַהֵל הַסְּפִינָה?"</p></blockquote>
<br/>
<p>(1038)</p>