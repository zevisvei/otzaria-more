<h1>שְׁלָחֶיךָ כְּטַל חֶרְמוֹן</h1>
שלמה אבן גבירול
<blockquote><p>שְׁלָחֶיךָ כְּטַל חֶרְמוֹן / לְהַשְׁקוֹת גַּן רְסִיס יִזָּלוּ</p> <p>לְרַוּוֹת אֶת תְּלָמֶיךָ / כְּרָמֶיךָ אֲשֶׁר עוֹלָלוּ</p> <p>מְדַלֵּג עַל גְּבָעוֹת בּוֹא / לְבַשֵּׂר עַם אֲשֶׁר יִחֵלוּ</p> <p>הֲלֹא הִנֵּה סְתָו עָבַר / וְגַם גֶּשֶׁם וְקֹר דָּלָלוּ</p> <p>בְּשָׂמִים נָתְנוּ רֵיחַ / סְמָדַר גַּפְנוֹ הִלֵּלוּ</p> <p>נְעִימַת שִׁיר וְקוֹל הַתּוֹר / בְּאַרְצֵנוּ לְצִיּוֹן עָלוּ</p> <p>עֲנִיָּה סֹעֲרָה פִּתְחִי / שְׁעָרַיִךְ אֲשֶׁר נִנְעָלוּ.</p></blockquote>