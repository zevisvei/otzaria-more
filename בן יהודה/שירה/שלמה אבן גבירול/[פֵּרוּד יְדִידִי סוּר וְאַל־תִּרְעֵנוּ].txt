<h1>[פֵּרוּד יְדִידִי סוּר וְאַל־תִּרְעֵנוּ]</h1>
שלמה אבן גבירול
<p>ולה רת֗אה והו מן מקתצ֗באתה אלסניה֒ [ולו קינתו והיא מן האימפרוביזאציות הנשגבות שלו]</p>
<br/>
<blockquote><p>פֵּרוּד יְדִידִי סוּר וְאַל־תִּרְעֵנוּ / כִּי מָחֳרָת נָמוּת וּמַה־בִּצְעֵנוּ</p> <p>נָמוּת אֲבָל לֹא־נֵֽדְעָה קֵץ הַזְּמָן / לוּ בַזְּמַן חָכָם וְיוֹדִיעֵנוּ</p> <p>יִשְׁכַּח אֱנוֹשׁ מָוֶת וְתַעַל עַל־לְבַב / אָדָם אֲדָמָה הָיְתָה מִרְעֵנוּ</p> <p>נִסְגָּר בְּתַחְתִּיּוֹת שְׁקֹט כִּי לֹא לְךָ / מָוֶת הֲלֹא אֶחָד יְהִי נִגְעֵנוּ</p> <p>לוּ נִפְתְּחוּ לָנוּ בְּתֵבֵל שַׁעֲרֵי / מָוֶת וְנָבוֹא אַחֲרֵי רֵעֵנוּ</p> <p>לוּ יֵשׁ לְכוֹכָבִים קְרָבִים אָז לְךָ / הָמוּ כְּמוֹ הָמוּ לְךָ מֵעֵינוּ</p> <p>לוּ בָֽכְתָה עַיִן כְּדֵי יָגוֹן אֲזַי / צוּר קִבְרְךָ נָמַס לְרֹב דִּמְעֵנוּ.</p></blockquote>