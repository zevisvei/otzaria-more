<h1>שֶׁמֶן מִשְׁחַת מִנְזָרִי</h1>
שלמה אבן גבירול
<p>– – – – – – – – – – / – – – – – – – – – – –</p>
<blockquote><p>שֶׁמֶן מִשְׁחַת מִנְזָרִי / חִישׁ לְקָחֵהוּ מִן זָרִי</p> <p>לְהַמְלִיךְ לַחְמִי וְיִצְהָרִי / מַקְרִיב לַחְמִי וְיִצְהָרִי</p> <p>מַהֵר רוֹזְנִי וְגִזְבָּרִי / כְּטַל עַל עֶשְׂבִּי וְגֵז בָּרִי</p> <p>הָשֵׁב לְמִזְבְּחִי וְאֶשׁ פָּרִי / מַקְרִיב לַחְמִי וְאֶשְׁפָּרִי</p> <p>קָרְבַּן שְׂעִירִי וּפַר בָּרִי / וְנִיצוֹץ מוֹקְדַת פַּרְבָּרִי</p> <p>טוֹעֲמֵי לַעַן סַם גָּרִי / בַּז נְבוּזָרִי וְסַמְגָּרִי</p> <p>נֶצַח תִּשְׁתֹּל בְּרֹאשׁ הָרִי / עִם עֵץ בְּרוֹשִׁי וְתִדְהָרִי</p> <p>חֲתֹף כְּחָנֵסִי וְשִׁנְעָרִי / קֶרֶן צָרִי וְשֶׁן עָרִי</p> <p>זְקֹף הוֹד נֵרִי תְּמֹר נִירִי / כִּי אַתָּה תָּאִיר נֵרִי.</p> <br/></blockquote>