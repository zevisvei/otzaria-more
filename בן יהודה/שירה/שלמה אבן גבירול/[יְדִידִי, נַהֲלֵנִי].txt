<h1>[יְדִידִי, נַהֲלֵנִי]</h1>
שלמה אבן גבירול
<blockquote><p>יְדִידִי, נַהֲלֵנִי עַל גְּפָנִים</p> <p>וְהַשְׁקֵנִי וְאֶמְצָא שְׂשׂונִים</p> <p>וְכוֹסוֹת אַהֲבָתְךָ יִדְבְּקוּן בִּי</p> <p>וְאוּלַי אָז יְנוּסוּן הַיְגוֹנִים.</p> <p>וְאִם תִּשְׁתֶּה בְּאַהֲבָתִי שְׁמוֹנֶה</p> <p>אֲנִי אֶשְׁתֶּה בְּאַהְבָתְךָ שְׁמוֹנִים.</p> <p>וְאִם אָמוּת לְפָנֶיךָ יְדִידִי,</p> <p>חֲצֹב קִבְרִי בְּשָׁרְשֵׁי הַגְּפָנִים</p> <p>וְשִׂים רַחְצִי בְּמֵימֵי הָעֲנָבִים</p> <p>וְחָנְטֵנִי בְּחַרְצַנִּים וְזַנִּים</p> <p>וְאַל תִּבְכֶּה וְאַל תָּנוּד לְמוֹתִי</p> <p>עֲשֵׂה כִנּוֹר וְעוּגָבִים וּמִנִּים</p> <p>וְאַל תָּשִׂים עֲלֵי קִבְרִי עֲפָרִים</p> <p>אֲבָל כַּדִּים חֲדָשִׁים עִם יְשָׁנִים. <br/></p></blockquote>