<h1>[אמנון אני חולה]</h1>
שלמה אבן גבירול
<blockquote><p>אַמְנוֹן אֲנִי חוֹלֶה –קִרְאוּ אֱלֵי תָמָר</p> <p>כִּי חוֹשְׁקָהּ נָפַל בְּרֶשֶׁת וְגַם מִכְמָר.</p> <p>רֵעַי, מְיֻדָּעַי, אֵלַי הֲבִיאוּהָ,</p> <p>אַחַת שְׁאֵלָתִי מִכֶּם אֲשֶׁר אֹמַר:</p> <p>קִשְׁרוּ עֲטֶרֶת עַל רֹאשָׁהּ, וְהָכִינוּ</p> <p>עֶדְיָהּ, וְשִׂימוּ עַל יָדָהּ בְּכוֹס חָמָר.</p> <p>תָּבוֹא וְתַשְׁקֵנִי, אוּלַי תְּכַבֶּה אֵשׁ</p> <p>לִבִּי, אֲשֶׁר בִּלָּה בְשָׂרִי אֲשֶׁר סָמָר. <br/></p></blockquote>