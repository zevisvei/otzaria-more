<h1>[הֲלֹא גֹדֶל חֳלִי גִּדַּל יְגוֹנִי]</h1>
שלמה אבן גבירול
<p>וכתב אלי אלמתואכל בן קברון מסתדעיא אליה וכאן פג͘אובה בהד͘ה אלאביאת [וכתב אליו אלמתוכאל בן קברון שהזמינו אליו אולם הוא היה חולה, והשיב לו באלה הבתים]</p>
<br/>
<blockquote><p>הֲלֹא גֹדֶל חֳלִי גִּדַּל יְגוֹנִי / וְכֹחִי מֵחֲמָתוֹ סָר וְאוֹנִי</p> <p>וְהָעֵת שֶׁקְּרָאַנִי כְתָבְךָ / בְּגֹדֶל נָעֳמוֹ הִשְׁקִיט שְׁאוֹנִי</p> <p>וְלֹא אֶכְתֹּב לְהוֹדִיעַ בְּחָלְיִי / אֲבָל אֶכְתֹּב לְכַפֵּר אֶת־עֲוֹנִי</p> <p>לְמַעַן לֹא־דְרַשְׁתִּיךָ וְאוּלָם / אֲנִי אֵלֵךְ עֲלֵי פָנַי וְעֵינִי</p> <p>וְאֵדַע כִּי בְעֵת אָשׁוּר דְּמוּתְךָ / אֲזַי אֵרָף וְיָסוּר דַּאֲבוֹנִי.</p></blockquote>