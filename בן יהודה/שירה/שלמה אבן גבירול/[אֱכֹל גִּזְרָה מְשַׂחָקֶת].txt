<h1>[אֱכֹל גִּזְרָה מְשַׂחָקֶת]</h1>
שלמה אבן גבירול
<p>וקאל איצ͘א</p>
<br/>
<blockquote><p>אֱכֹל גִּזְרָה מְשַׂחָקֶת / כְּמוֹ בָרָק וּבָרָקֶת</p> <p>אֲשֶׁר תֵּרָא אֲדֻמָּה עֵת / וְעֵת אַחֵר יְרַקְרָקֶת</p> <p>וְתִתְהַפֵּךְ כְּמוֹ חוֹלָה / בְּיֵרָקוֹן וְדַלָּקֶת</p> <p>כְּאִלּוּ הִיא גְּלִיל כֶּסֶף / בְּזָהָב טוֹב מְחֻשֶּׁקֶת</p> <p>תְּמַהּ כִּי לֹא יְדָעָהּ אִישׁ / וְשָׁדֶיהָ כְּמֵינָקֶת</p> <p>וּבִרְצוֹת שֹׁלְפֵי חֶרֶב / לְהַכּוֹתָהּ בְּמַפְרָקֶת</p> <p>אֲזַי תִּפֹּל לְרַגְלֵיהֶם / וְשִׂפְתֵיהֶם מְנַשָּׁקֶת.</p></blockquote>