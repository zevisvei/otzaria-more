<h1>הֲשָׁבַר הַזְּמַן</h1>
שלמה אבן גבירול
<blockquote><br/> <p>הֲשָׁבַר הַזְּמַן קַרְנֵי תְיָשָׁיו / וְאִם הִתְעַשְּׁתוּ צִירֵי חֲרָשָׁיו</p></blockquote>
<blockquote><p>אֲשֶׁר הִתְעָרְבוּ בוֹ הַדְּבָרִים / וְאֵין פֵּרוּד לְנָשָׁיו מֵאֲנָשָׁיו</p></blockquote>
<blockquote><p>אֲשׁוֹטֵט בָּם וְאֶתְבּוֹנֵן, יְדִידִי, / וְלֹא אַכִּיר נְעָרָיו מִיְּשִׁישָׁיו</p></blockquote>
<blockquote><p>וְלוּלֵי כִי [זְקָ]נֵיהֶם אֲרֻכִּים / אֲזַי לֹא נֶחְשְׁבוּ רַַגְלָיו כְּרֹאשָׁיו</p></blockquote>
<blockquote><p>וְאב…ם לְךָ מִלּוֹת קְנָאוֹת / וְעֵת כִּי יִצְדְּקוּ אָז יַעֲנוּ שָׁוְא</p></blockquote>
<blockquote><p>….תי כהשל עם שארי / אבד לירש חרש חֲרָשָׁיו</p></blockquote>
<blockquote><p>וּמַה זֶּה נֶעְדְּרָה חָכְמָה בְּתֵבֵל / הֲמֵת גַּלְגַּל וּמֵתוּ כָל עֲיָשָׁיו</p></blockquote>
<blockquote><p>זְרָמִים נָשְׂאוּ אַנְשֵׁי תְבוּנוֹת / וְסָרוּ יוֹדְעֵי הַשִּׁיר וְדוֹרְשָׁיו</p></blockquote>
<blockquote><p>אֲבָל בִּפְנוֹתְךָ פָּנוּ חֲכָמִים / כְּחוּט נִנְעָר - וְהִתְפָּרְדוּ גְבִישָׁיו</p></blockquote>
<blockquote><p>בְּךָ אָרִיד וְאוֹרִיד רֹאשׁ זְמַנִּי / וְאֶתְחַפֵּשׂ בְּרָב כֹּחַ לְבוּשָׁיו</p></blockquote>
<blockquote><p>וְעָלַי מַעֲמָד בֵּינִי וּבֵינוֹ / כְּמוֹ לַיִשׁ טְרָפוּהוּ לְיָשָׁיו</p></blockquote>
<blockquote><p>וְנָפַלְתִּי בְרִשְׁתּוֹ הַפְּרוּשָׂה / וְיַפִּיל הַקְּ[רָב] עִתִּים חֲמוּשָׁיו</p></blockquote>
<blockquote><p>וּפָתַחְתָּ לְנַפְשִׁי שַׁעֲרֵי גִיל / וְנִצַּלְתִּי בְךָ מִפַּח יְקוּשָׁיו</p></blockquote>
<blockquote><p>בְּךָ אֶבְטַח וְלֹא אֶבְטַח בְּבֶן אִישׁ / וְדַי לֹא יַאֲמִין הָאֵל קְדוֹשָׁיו</p></blockquote>
<blockquote><p>וְאַתְּ שַׁחְקִי, וְאַתְּ חֵשֶׁק לְבָבִי / וְתַאְוָתוֹ, וְאַתְּ קֹדֶשׁ קְדָשָׁיו.</p></blockquote>