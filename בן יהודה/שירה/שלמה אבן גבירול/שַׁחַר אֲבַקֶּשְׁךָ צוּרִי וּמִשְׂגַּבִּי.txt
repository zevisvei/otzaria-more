<h1>שַׁחַר אֲבַקֶּשְׁךָ צוּרִי וּמִשְׂגַּבִּי</h1>
שלמה אבן גבירול
<p>רשות לנשמת ליום הכפורים</p>
<p>חתימה: שלמה</p>
<blockquote><p>שַׁחַר אֲבַקֶּשְׁךָ צוּרִי וּמִשְׂגַּבִּי / אֶעְרֹךְ לְפָנֶיךָ שַׁחְרִי וְגַם עַרְבִּי</p> <p>לִפְנֵי גְדֻלָּתָךְ אֶעְמֹד וְאֶבָּהֵל / כִּי עֵינְךָ תִרְאֶה כָּל מַחְשְׁבוֹת לִבִּי</p> <p>מַה זֶּה אֲשֶׁר יוּכַל הַלֵּב וְהַלָּשׁוֹן / לַעְשׂוֹת וּמַה כֹּחַ רוּחִי בְתוֹךְ קִרְבִּי</p> <p>הִנֵּה לְךָ תִיטַב זִמְרַת אֱנוֹשׁ עַל כֵּן / אוֹדָךְ בְּעוֹד תִּהְיֶה נִשְׁמַת אֱלוֹהַּ בִּי.</p> <br/></blockquote>