<h1>[שְׁחַרְתִּיךָ בְּכָל‑שַׁחְרִי]</h1>
שלמה אבן גבירול
<blockquote><p>שְׁחַרְתִּיךָ בְּכָל‑שַׁחְרִי וְנִשְׁפִּי</p> <p>וּפָרַשְׂתִי לְךָ כַּפַּי וְאַפִי.</p> <p>לְךָ אֶהְמֶה בְּלֵב צָמֵא, וְאֶדְמֶה</p> <p>לְדַל שׁוֹאֵל עֲלֵי פִתְחִי וְסִפִּי.</p> <p>מְרוֹמוֹת לֹא יְכִילוּךָ לְשִׁבְתָּךְ –</p> <p>וְאוּלָם יֵשׁ מְקוֹמְךָ תּוֹךְ סְעִפִּי!</p> <p>הֲלֹא אצְפֹּן בְּלִבִּי שֵׁם כְּבוֹדְךָ</p> <p>וְגָבַר חִשְקְךָ עַד יַעֲבָר‑פִּי:</p> <p>אֲנִי עַל כֵּן אֲהוֹדֶה שֵׁם אֲדֹנָי</p> <p>בְּעוֹד נִשְׁמַת אֱלֹהִים חַי בְּאַפִּי. <br/></p></blockquote>