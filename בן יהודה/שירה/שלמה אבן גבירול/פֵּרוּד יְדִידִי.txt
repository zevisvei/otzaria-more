<h1>פֵּרוּד יְדִידִי</h1>
שלמה אבן גבירול
<blockquote><p>פֵּרוּד יְדִידִי סוּר וְאַל תִּרְעֵנוּ / כִּי מָחֳרָת נָמוּת וּמַה בִּצְעֵנוּ</p></blockquote>
<blockquote><p>נָמוּת, אֲבָל לֹא נֵדַע קֵץ הַזְּמַן – / לֹא בַזְּמַן חָכָם וְיוֹדִיעֵנוּ</p></blockquote>
<blockquote><p>יִשְׁכַּח אֱנוֹשׁ מָוֶת וְיַעַל עַל לְבַב / אָדָם אֲדָמָה הָיְתָה מִרְעֵנוּ.</p></blockquote>
<blockquote><p>נִסְגָּר בְּתַחְתִּיּוֹת, שְׁקֹט! כִּי לֹא לְךָ / מָוֶת, הֲלֹא אֶחָד יְהִי נִגְעֵנוּ</p></blockquote>
<blockquote><p>לוּ נִפְתְּחָה לָנוּ בְתֵבֵל שַׁעֲרֵי / מָוֶת וְנָבֹא אַחֲרֵי רֵעֵנוּ</p></blockquote>
<blockquote><p>לוּ יֵשׁ לְכוֹכְבֵי רוּם קְרָבִים ־ אָז לְךָ / הָמוּ כְּמוֹ הָמוּ לְךָ מֵעֵינוּ</p></blockquote>
<blockquote><p>לוּ בָכְתָה עַיִן כְּדֵי יָגוֹן ־ אֲזַי / צוּר קִבְרְךָ נָמַס לְרֹב דִּמְעֵנוּ.</p></blockquote>