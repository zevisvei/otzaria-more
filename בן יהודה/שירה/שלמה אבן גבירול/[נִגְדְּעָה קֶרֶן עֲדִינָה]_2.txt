<h1>[נִגְדְּעָה קֶרֶן עֲדִינָה]</h1>
שלמה אבן גבירול
<p>ואיצ͘א ירת͘י רבינו האיי ז"ל [ועוד מקונן על רבינו האיי ז"ל]</p>
<br/>
<blockquote><p>נִגְדְּעָה קֶרֶן עֲדִינָה / הִיא גְבֶרֶת כָּל־מְדִינָה</p> <p>הוּא אֲשֶׁר־בּוֹ רָם לְבָבָהּ / מֵת וּבַמֶּה תִגְבְּהֶינָה</p> <p>הָֽיְתָה לִצְבִי אֲרָצוֹת / וַתְּהִי הַיּוֹם שְׁנִינָה</p> <p>נָֽתְנָה בָבֶל בְּאָזְנַי / קוֹל יְשַׁכַּח כָּל־נְגִינָה</p> <p>רַב שְׁאוֹנִי עַל־גְּאוֹנִי / אַחֲרָיו אֵין לִי חֲנִינָה</p> <p>נֶאֱסַף חֹבֵל בְּלֶב־יָם / מִי יְנַהֵג הַסְּפִינָה.</p></blockquote>