<h1>נפש כנף יגון</h1>
שלמה אבן גבירול
<p>ומשיריו היפים על רחוק הידידים</p>
<blockquote><br/> <p>נֶפֶשׁ כְּנַף יָגוֹן מְנוֹפֶפֶת, / הַאַתְּ אֱלֵי דוֹדֵךְ מְעוֹפֶפֶת?</p></blockquote>
<blockquote><p>נִסְתַּר כְּאֵב לִבָּהּ בְתוֹךְ חִכָּהּ, / לוּ חִפְּשׂוּ בָהּ מָצְאוּ תֹּפֶת</p></blockquote>
<blockquote><p>כִּמְעַט וְאָמוּת בַּנְּדוֹד, לוּלֵי / יוֹנָה עֲלֵי אָמִיר מְצַפְצֶפֶת</p></blockquote>
<blockquote><p>תִּבְכֶּה עֲלֵי דוֹדָהּ וְתִסְפֹּק עַל / כַּפָּהּ וְעַל לִבָּהּ מְתוֹפֶפֶת</p></blockquote>
<blockquote><p>מָה רָאֲתָה כִּי עָשְׂתָה תֵבֵל / תֶּבֶל כְּמוֹ אִשָּׁה מְנָאֶפֶת?</p></blockquote>
<blockquote><p>תַּפְרִיד לְבָבוֹת נִקְשְׁרוּ קֶשֶׁר / אַמִּיץ, וְהַצֶּדֶק מְסַלֶּפֶת</p></blockquote>
<blockquote><p>תִּרְחַף, אֲבָל תִּבְכֶּה עֲלֵי נֶפֶשׁ / פֶת</p></blockquote>
<blockquote><p>בַּל יָדְעָה מֵהַזְּמַן נַפְשִׁי, / לֹא יָדְעָה כִּי הִיא מְכַשֶּׁפֶת.</p></blockquote>