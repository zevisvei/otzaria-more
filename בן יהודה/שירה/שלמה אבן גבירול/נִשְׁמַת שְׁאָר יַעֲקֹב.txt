<h1>נִשְׁמַת שְׁאָר יַעֲקֹב</h1>
שלמה אבן גבירול
<blockquote><p>נִשְׁמַת שְׁאָר יַעֲקֹב אֲשֶׁר בְעֵדוּת נֶאֱמָנָה הַעַדְתּוֹ תְּשַׁבְּחָךְ</p> <p>שׁוֹמֵר הַבְּרִית וְהַחֶסֶד, יוֹם לַמִּשְׁפָּט יְעַדְתּוֹ</p> <p>יְיָ לְמִשְׁפָּט שַׂמְתּוֹ וְצוּר לְהוֹכִיחַ יְסַדְתּוֹ.</p> <br/></blockquote>
<blockquote><p>נִשְׁמַת לַהֲקַת יְשׁוּרוּן בְּכָל יוֹם מְיַחֲדֶיךָ תְּלַבְּבָךְ</p> <p>לְהַצְדִּיקָם וּלְכָתְבָם לְחַיִּים בִּכְתָב יָדֶךָ</p> <p>לְמִשְׁפָּטֶיךָ עָמְדוּ הַיּוֹם כִּי הַכֹּל עֲבָדֶיךָ.</p> <br/></blockquote>
<blockquote><p>נִשְׁמַת מֻפְרֶשֶׁת מִשִּׁבְעִים, נְכוֹחָה בְמֹאזְנֵי צֶדֶק תַּמְלִיכָךְ</p> <p>מֶלֶךְ הָעוֹשֶׂה מִשְׁפָּט וָצֶדֶק</p> <p>יָשַׁבְתָּ לְכִסֵּא שׁוֹפֵט צֶדֶק.</p> <br/></blockquote>
<blockquote><p>נִשְׁמַת הֲמוֹנֵי סְגֻלָּה דִּגְלֵי שְׁבָטֶיךָ תְהוֹדָךְ</p> <p>הַפּוֹשֵׁט יָד לְקַבֵּל עוֹבְרֵי מִשְׁפָּטֶיךָ</p> <p>לְמַעַן תִּצְדַּק בְּדָבְרֶךָ תִּזְכֶּה בְשָׁפְטֶךָ.</p> <br/></blockquote>
<blockquote><p>נִשְׁמַת חֲנִיטֵי יְשׁוּרוּן עֲבָדֶיךָ יְרֵאֶיךָ תְחַסְּנָךְ</p> <p>זַךְ קָרוֹב לְכָל קוֹרְאֶיךָ</p> <p>צֶדֶק וּמִשְׁפָּט מְכוֹן כִּסְאֶךָ.</p> <br/></blockquote>
<blockquote><p>נִשְׁמַת קְדוֹשִׁים קְדוּשָׁתְךָ עוֹנִים בְּכָל מַאֲוַיָּם תַּקְדִּישָׁךְ</p> <p>קָדוֹשׁ אֵל מֶלֶךְ חַי וְקַיָּם</p> <p>אוֹמְרִים וְאִילוּ פִינוּ מָלֵא שִׁירָה כַּיָּם.</p> <br/></blockquote>