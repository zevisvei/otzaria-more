<h1>שְׁחָקִים וַאֲרָקִים הֲיִשְׂאוּ</h1>
שלמה אבן גבירול
<blockquote><p>שְׁחָקִים וַאֲרָקִים הֲיִשְׂאוּ בוֹרְאָם</p> <p>לוֹ הֵם מְעִידִים כִּי הוּא נוֹשְׂאָם</p> <p>מֵעֵת בְּרָאָם כְּאֶשְׁכּוֹל תְּלָאָם</p> <p>הֲיוּכְלוּ שְׂאֵתוֹ וְיַחְדָּו קְרָאָם</p> <p>וְגַלְגַּל בְּמַעְגָּל יִגַּל בְּבוֹאָם</p> <p>רְגָעִים וַחֲלָקִים וְעוֹנוֹת כְּהֶרְאָם</p> <p>גָּדְלוּ מַעֲשֶׂיךָ בַּהֲדוֹמְךָ וּמְרוֹמְךָ / יְיָ אֲדוֹנֵינוּ מָה אַדִּיר שִׁמְךָ</p> <br/> <p>בְּסֵפֶר וּסְפָר וְסִפּוּר בָּרָא</p> <p>רָם אֶת מַעֲשָׂיו לָהֶם כְּקָרָא</p> <p>מְבִינָיו הוֹרָה בְדֶרֶךְ יְשָׁרָה</p> <p>תְּלִיַּת עוֹלָם בָּאֲוֵיר כְּשִׁפְרָה</p> <p>וּמִבְּלִיָּתָם בַּנְתִּי בְאִמְרָה</p> <p>כִּי כָל בָּלוּי נוֹצַר בִּיצִירָה / קַמְתִּי לְהַלֶּלְךָ בְּמַקְהֵל עַמְּךָ</p> <br/> <p>יָשַׁב לְבָבִי לְחַפֵּשׂ בְּעִקַּר</p> <p>הַמֻּשְׂכָּלִים וְהִכִּיר וְחָקַר</p> <p>וְאָמַר הֲיֵשׁ בָּרוּא לְבוֹרְאוֹ יִשְׁקַר</p> <p>דָּגוּל בְּיָדוֹ אֶרֶץ וּמֶחְקָר</p> <p>הֵיאַךְ יִשְׁכֹּן בְּהֵיכָל מְתֻקָּר</p> <p>וְרוֹמָה וַאֲדָמָה בְּרַעַשׁ יְקַרְקַר / וְרֵעֲךָ מַה יָּקָר כִּי מְקוֹר חַיִּים עִמְךָ</p> <br/> <p>הֲלָךְ יִדְמוּ בְכָל מוֹשֵׁל</p> <p>וְאַתָּה מְבַלָּם וְתוֹלְשָׁם כְּאֵשֶׁל</p> <p>חַזֵּק מְיַחֵד בְּגָלוּת כּוֹשֵׁל</p> <p>שָׁתוּק וְנָתוּק עָתוּק וְרוֹשֵׁל</p> <p>זְעֹם נָא צוֹרְרָיו בְּכֶשֶׁל וְחֶשֶׁל</p> <p>וֶאֱרֹר הַפּוֹגֵל וְיִפְשֹׁל פּוֹשֵׁל / וְאַחַת שׁוֹאֵל יֶחֱזֶה נָעָמְךָ.</p> <br/></blockquote>