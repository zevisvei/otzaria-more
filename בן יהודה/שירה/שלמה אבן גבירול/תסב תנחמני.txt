<h1>תסב תנחמני</h1>
שלמה אבן גבירול
<blockquote><p>תִּסֹּב תְּנַחְמֵנִי</p> <p>לֹא דַי הֱיוֹתִי בְחִשְׁקִי נַעֲנֶה עַד לְמוּל / חִצֵּי לְשׁוֹנָהּ כְּמַטָּרָה תְקִימֵנִי</p> <p>מֵרִיב חֲדַל נָא וְאִם מִשְׁפַּט אֱמֶת תִּדְרְשָׁה / הַבֵּט וְיָפְיָהּ רְאֵה טֶרֶם תְּרִיבֵנִי</p> <p>לֹא יֶעֱרַב לִי נְעִים תֵּבֵל בְּרָחְקָהּ, וְלוּ / עַל יַד יְמִינָהּ כְּמוֹ חוֹתָם תְּשִׂימֵנִי</p> <p>מִי יִתְּנָה תַּחֲנֹן אוֹתִי בְחֶבְרָה וְטֶ/רֶם מוֹת בְּיַד הַנְּדוֹד תָּשׁוּב תְּחַיֵּנִי.</p></blockquote>