<h1>כָּתַב סְתָיו</h1>
שלמה אבן גבירול
<p><a href="#fn:1" id="fnref:1" title="see footnote"><sup>1</sup></a></p>
<p><a href="#fn:2" id="fnref:2" title="see footnote"><sup>2</sup></a></p>
<blockquote><p>כָּתַב סְתָיו בִּדְיוֹ מְטָרָיו וּבִרְבִיבָיו / וּבְעֵט בְּרָקָיו הַמְּאִירִים וְכַף עָבָיו<a href="#fn:3" id="fnref:3" title="see footnote"><sup>3</sup></a></p> <p>מִכְתָּב עֲלֵי־גַן מִתְּכֵלֶת וְאַרְגָּמָן<a href="#fn:4" id="fnref:4" title="see footnote"><sup>4</sup></a> / לֹא נִתְכְּנוּ כָהֵם לְחשֵׁב בְּמַחְשָׁבָיו<a href="#fn:5" id="fnref:5" title="see footnote"><sup>5</sup></a>.</p> <p>לָכֵן בְּעֵת חָמְדָה אֲדָמָה פְּנֵי־שַׁחַק / רָקְמָה עֲלֵי בַדֵּי עֲרוּגוֹת כְּכוֹכָבָיו<a href="#fn:6" id="fnref:6" title="see footnote"><sup>6</sup></a>.</p></blockquote>
<ol><li id="fn:1"><p>במאמר “כתב סתיו ושירים אחרים שיוחסו לאבן גבירול בשגגה”, תרביץ פג, ד (תשע"ה), עמ' 605–634, מראה יונתן ורדי שמחבר השיר הוא שמואל הנגיד ולא אבן גבירול <a href="#fnref:1" title="return to body"> ↩</a></p></li> <li id="fn:2"><p>תאור הגן אחרי הגשם. <a href="#fnref:2" title="return to body"> ↩</a></p></li> <li id="fn:3"><p><strong>כתב סתיו</strong> וכו' הסתיו, החרף כתב; המטר והרביבים הם הדיו, הברק הוא העט והענן הוא הכף המחזיק בעט. <a href="#fnref:3" title="return to body"> ↩</a></p></li> <li id="fn:4"><p><strong>מכתב עלי גן</strong> וכו' הגן הוא הניר והפרחים בעלי צבע תכלת וארגמן הם הכתב והמכתב. <a href="#fnref:4" title="return to body"> ↩</a></p></li> <li id="fn:5"><p><strong>לא נתכנו כהם</strong> וכו', שום חושב מחשבות לא יוכל במחשבותיו לכתב מכתב כזה. <a href="#fnref:5" title="return to body"> ↩</a></p></li> <li id="fn:6"><p><strong>לכן בעת חמדה</strong> וכו', כאשר האדמה חמדה את פני השמים וחפצה להדמות אליהם <strong>רקמה</strong> לה על <strong>בדי</strong>, ענפי וקני הערוגות, פרחים הדומים לכוכבים. <a href="#fnref:6" title="return to body"> ↩</a></p></li></ol>