<h1>ולה ז"ל פי אלנחלה [ולו ז"ל על הדבורה]</h1>
שלמה אבן גבירול
<blockquote><p>לְאִטֵּךְ דַּבְּרִי שִׁירֵךְ דְּבוֹרָה / אֲשֶׁר קִרְיַת שְׁמַע מִפִּיךְ יְקֹרָא</p></blockquote>
<blockquote><p>מְיַחֶדֶת וּמַאְרֶכֶת בְּאֶחָד / וּמַתֶּזֶת בְּזֵכֶר רָם וְנוֹרָא</p></blockquote>
<blockquote><p>אֲשֶׁר נָתַן דְּבַשׁ תַּחַת לְשׁוֹנֵךְ / וְשָׂם לָךְ לַהֲדֹף אֹיְבֵךְ מְרֹרָה</p></blockquote>
<blockquote><p>הֲלֹא אִם אַתְּ בְּעֵינַיִךְ קְטַנָּה / כְּבוּדָּה אַתְּ וְלָךְ מִשְׁפָּט בְּכֹרָה</p></blockquote>
<blockquote><p>חֲמֻדוֹת טִהֲרוּ אוֹתָךְ וְאֵינֵךְ / כְּשֶׁרֶץ עוֹף אֲבָל צִפּוֹר טְהוֹרָה.</p></blockquote>