<h1>[הֲלֹא נַפְשִׁי]</h1>
שלמה אבן גבירול
<blockquote><p>הֲלֹא נַפְשִׁי תְהִי פִדְיוֹן / לְמִי אוֹרוֹ כְאוֹר חֶרֶס.</p> <p>קְרָאַנִּי בְחֵלֶק פֵּיו: / שְׁתֵה כוֹס וֶאֱסֹר קֶרֶס ­–</p> <p>וְהַיַּיִן בְּפִי בַקְבּוּק / כְּצִפְעוֹנִי בְּפִי פֶרֶס.</p> <p>עֲנִיתִיהוּ: הֲיִתָּכֵן / לְשׂוּם חֶרֶס בְּתוֹךְ חֶרֶס –</p> <p>וְלֹא יָדַע לְבָבִי כִּי / יְגוֹנָיו יַהֲרֹס הֶרֶס,</p> <p>אֲשֶׁר בּוֹ יַשְׁכְּבוּ בֶטַח / כְּמִשְׁכַּב עוֹג עֲלַי עֶרֶשׂ. <br/></p></blockquote>